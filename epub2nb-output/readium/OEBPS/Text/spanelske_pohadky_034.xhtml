<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-31</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-31" xml:lang="cs-CZ">
		<div class="Z-kladn--textový-r-meček">
			<p id="_idParaDest-33" class="MLP_uroven2_kapitola ParaOverride-1">Pasačka a&#160;vlk</p>
			<p class="MLP_text_bez1radku ParaOverride-1">Byla jednou jedna chudá, chudičká dívka. Otec a&#160;matka jí umřeli, když byla ještě docela malá, a&#160;tak se musela protloukat životem, jak se dalo. Sloužila u&#160;velkých i&#160;malých sedláků, chvíli v&#160;jedné vesnici, potom v&#160;druhé. Někdy pásla ovce, někdy kozy, jindy vepře.</p>
			<p class="MLP_text ParaOverride-1">Jednou hlídala vepře na veliké louce u&#160;hustého lesa. Vepříci leželi v&#160;trávě anebo ryli v&#160;bahně u&#160;potoka. Všude byl klid, jen ptáci zpívali v&#160;povětří. Znenadání se ozval z&#160;lesa nářek.</p>
			<p class="MLP_text ParaOverride-1">Pasačka se vylekala, užuž chtěla uprchnout, ale pak sebrala všechnu svou odvahu a&#160;vydala se do lesa. Prodírala se křovinami, až náhle spatřila na pasece obrovského vlka. Ležel na pokraji houští a&#160;měl v&#160;tlapě dlouhý trn. Snažil se ze všech sil trn vytáhnout, ale čím víc se namáhal, tím víc si rozdíral ránu.</p>
			<p class="MLP_text ParaOverride-1">Když pasačka viděla, jak se vlk trápí, přistoupila blíž, pohladila ho po hlavě a&#160;dlouhý trn mu z&#160;tlapy vytáhla.</p>
			<p class="MLP_text ParaOverride-1">Bála se, že ji vlk roztrhá, ale vlk se na ni podíval smutným pohledem a&#160;vděčně jí olízl ruku.</p>
			<p class="MLP_text ParaOverride-1">Pasačka ho ještě jednou pohladila a&#160;zamířila zpátky ke svým vepřům. Sotva však vyšla z&#160;lesa, lekla se znovu: vepříci byli pryč!</p>
			<p class="MLP_text ParaOverride-1">Pak si řekla, že je některý pasák zahnal zpátky do ohrady, a&#160;vzpamatovala se. Protože nechtěla, aby jí sedlák vyčítal, že nic nedělá, vyhnala z&#160;ovčince stádo ovcí a&#160;vedla je na pastvu. Jakmile se ovečky začaly pást, z&#160;lesa se ozvalo nové bědování.</p>
			<p class="MLP_text ParaOverride-1">Copak se to zase stalo? pomyslila si pasačka a&#160;rozběhla se do lesa. Na palouku ležel opět vlk, bědoval a&#160;naříkal a&#160;marně se snažil vytáhnout z&#160;tlapy dlouhý trn&#160;– ještě delší, než byl ten první. Teď se už pasačka nebála, vytáhla mu opatrně trn z&#160;tlapy a&#160;rychle se vracela ke svým ovcím.</p>
			<p class="MLP_text ParaOverride-1">Avšak ovce byly pryč, na palouku nezůstala ani jediná.</p>
			<p class="MLP_text ParaOverride-1">Pomyslila si znovu, že je některý pastýř zahnal zpátky do ovčince. A&#160;protože měla strach, aby jí sedlák nevyčítal, že nic nedělá, vyvedla z&#160;ohrady býky a&#160;zahnala je na pastvu k&#160;lesu.</p>
			<p class="MLP_text ParaOverride-1">Sotva se však býci začali pást, ozval se opět z&#160;lesa strašlivý nářek. Tentokrát už pasačka běžela najisto. Vlk ležel na pokraji houští a&#160;v&#160;tlapě měl zase trn, delší a&#160;silnější, než byly oba dřívější. Vytáhla mu opatrně trn z&#160;tlapy a&#160;rychle se vracela zpátky na palouk. Býci však byli pryč, na palouku nezůstal ani jediný.</p>
			<p class="MLP_text ParaOverride-1">Teď už pasačka dostala opravdu strach. Běžela honem k&#160;ovčinci, ovčinec byl prázdný. Rozběhla se k&#160;ohradě býků, ale i&#160;ohrada byla prázdná.</p>
			<p class="MLP_text ParaOverride-1">Přece nemohou být daleko, řekla si pasačka. Musím je najít! Prohledala všechny louky a&#160;pastviny kolem dokola, prohledala les křížem krážem, ale nenašla ani jediného vepře, ani jedinou ovci, ani jediného býka. Pomalu se začínalo stmívat. Pasačka se bála vrátit domů, a&#160;tak zůstala v&#160;lese. Vylezla do koruny vysokého stromu, upletla si z&#160;větví útulek jako velké ptačí hnízdo a&#160;tam čekala, až se začne rozednívat. Nezamhouřila oko ani na chvíli a&#160;bez přestání poslouchala, zda nezaslechne někde své vepře, ovce nebo býky, ale slyšela jen hlasy nočních ptáků a&#160;tiché kroky dravců v&#160;houštinách.</p>
			<p class="MLP_text ParaOverride-1">Krátce po půlnoci zahlédla v&#160;lese jasné světlo. Blížilo se přímo ke stromu, v&#160;jehož větvích se pasačka chvěla zimou a&#160;strachem.</p>
			<p class="MLP_text ParaOverride-1">Dívala se do oslnivé záře a&#160;najednou viděla, že uprostřed světla kráčí mladý muž, krásný jako den. Přišel blíž, zdvihl hlavu a&#160;řekl:</p>
			<p class="MLP_text ParaOverride-1">„Neboj se, hezká pasačko! Jsem španělský princ, ale zlý obr mě proměnil ve velkého vlka. To mně jsi dnes třikrát pomohla na paloučku v&#160;lese. Obr se však rozhněval a&#160;za trest ti odehnal vepře, ovce i&#160;býky. Rád ti tvou pomoc oplatím, ale abych to dokázal, musím se znovu proměnit v&#160;člověka. A&#160;na to sám nestačím.“</p>
			<p class="MLP_text ParaOverride-1">Pasačka odpověděla rozechvělým hlasem:</p>
			<p class="MLP_text ParaOverride-1">„Co mám pro tebe udělat?“</p>
			<p class="MLP_text ParaOverride-1">Princ si povzdechl:</p>
			<p class="MLP_text ParaOverride-1">„Je to těžké, moc těžké. Zlý obr zruší kouzlo jen tehdy, když dostane košili z&#160;látky utkané z&#160;princezniných vlasů. Dokážeš-li takovou košili získat, kouzlo pomine a&#160;já si tě vezmu za ženu, protože máš dobré srdce.“</p>
			<p class="MLP_text ParaOverride-1">Pasačka se začervenala a&#160;zvolala:</p>
			<p class="MLP_text ParaOverride-1">„Princi, o&#160;tom teď nemluv! Já ti tu košili přinesu, kdybych měla zběhat celý svět!“</p>
			<p class="MLP_text ParaOverride-1">Sotva domluvila, princ zmizel a&#160;zmizelo i&#160;světlo, v&#160;lese byla tma, na nebi ani hvězdička. Pasačka si protřela oči, napadlo ji, že to byl všechno jenom sen, ale rozhodla se, že svůj slib splní.</p>
			<p class="MLP_text ParaOverride-1">Když se začalo rozednívat, slezla ze stromu a&#160;vydala se na cestu. Tři dny a&#160;tři noci šla přes lesy a&#160;pastviny, až došla do velkého města. U&#160;každého domu se zastavila, zaklepala a&#160;zeptala se:</p>
			<p class="MLP_text ParaOverride-1">„Lidé dobří, nepotřebujete služebnou nebo komornou?“</p>
			<p class="MLP_text ParaOverride-1">Když to zavolala v&#160;sedmé ulici před sedmým domem, otevřelo se okno a&#160;vyhlédla mladá žena, krásná jako princezna. A&#160;také to princezna byla. Kývla na pasačku a&#160;řekla:</p>
			<p class="MLP_text ParaOverride-1">„Pojď ke mně nahoru! Moje komorná včera večer odešla a&#160;já nemám nikoho, kdo by mi česal mé dlouhé vlasy.“</p>
			<p class="MLP_text ParaOverride-1">Pasačka vešla do domu a&#160;princezna jí řekla:</p>
			<p class="MLP_text ParaOverride-1">„Tady máš hřeben a&#160;ukaž, co umíš.“</p>
			<p class="MLP_text ParaOverride-1">Pasačka vzala hřeben a&#160;jemně rozčesávala princezně dlouhé vlasy. Znenadání si těžce povzdechla a&#160;princezna se zeptala:</p>
			<p class="MLP_text ParaOverride-1">„Pročpak tak vzdycháš, děvenko? Trápí tě něco?“</p>
			<p class="MLP_text ParaOverride-1">„Trápím se,“ odpověděla pasačka, „protože myslím na jednoho nešťastného prince.“</p>
			<p class="MLP_text ParaOverride-1">A&#160;vypravovala všechno, co se jí stalo. Nakonec si dodala odvahy a&#160;řekla:</p>
			<p class="MLP_text ParaOverride-1">„Paní, slitujte se nad ním! Kdybyste mi dala třeba jen jediný pramen svých dlouhých vlasů, určitě bych prince zachránila!“</p>
			<p class="MLP_text ParaOverride-1">„Dám ti pramen svých vlasů,“ odpověděla princezna, „ale jen pod jednou podmínkou. Když prince zachráníš, vezme si za ženu mě, ne tebe. Souhlasíš?“</p>
			<p class="MLP_text ParaOverride-1">Pasačka zesmutněla ještě víc, ale bylo jí prince líto, a&#160;tak řekla:</p>
			<p class="MLP_text ParaOverride-1">„Souhlasím, paní. Nejdůležitější je přece vysvobodit prince z&#160;jeho zakletí.“</p>
			<p class="MLP_text ParaOverride-1">Vzala nůžky, ustřihla princezně pramen vlasů a&#160;hned se dala do práce. Nejprve udělala z&#160;vlasů dlouhou zlatou nit, potom z&#160;nitě utkala plátno jemnější než hedvábí a&#160;nakonec z&#160;plátna ušila košili pro zlého obra. Složila ji do uzlíku, rozloučila se s&#160;princeznou a&#160;vydala se zpátky do velkého lesa. Šla tři dny a&#160;tři noci a&#160;čtvrtého dne navečer byla konečně u&#160;cíle.</p>
			<p class="MLP_text ParaOverride-1">Na lesní pasece potkala vlka a&#160;dala mu z&#160;uzlíku košili pro obra. Vlk poděkoval, vzal košili a&#160;zmizel v&#160;houštinách. Za malou chvíli byl však zpátky a&#160;pravil smutně:</p>
			<p class="MLP_text ParaOverride-1">„Jsi hodná, ale košile je obrovi příliš malá. Nedá se nic dělat, musím zůstat až do smrti vlkem.“</p>
			<p class="MLP_text ParaOverride-1">Pasačka ho pohladila svou malou dlaní po hlavě a&#160;řekla:</p>
			<p class="MLP_text ParaOverride-1">„Nebuď smutný, princi. Slíbila jsem, že tě vysvobodím, a&#160;určitě to dokážu. Jen tady čekej, já se zase vrátím.“</p>
			<p class="MLP_text ParaOverride-1">Přečkala noc ve svém hnízdě z&#160;větví vysoko na stromě a&#160;za úsvitu se vydala znovu na cestu. Šla tři dny a&#160;tři noci, až došla do města, kde na ni v&#160;sedmé ulici a&#160;v&#160;sedmém domě čekala princezna.</p>
			<p class="MLP_text ParaOverride-1">„Kdepak jsi byla tak dlouho?“ zeptala se netrpělivě. „Celý týden mi nikdo nerozčesával vlasy, mé dlouhé zlaté vlasy!“</p>
			<p class="MLP_text ParaOverride-1">O&#160;princi se nezmínila ani slůvkem. Snad zapomněla, snad to všechno považovala jen za žert.</p>
			<p class="MLP_text ParaOverride-1">Pasačka vzala hřeben a&#160;začala princeznu česat; vzpomněla si však na prince a&#160;teskně zavzdychala. Princezna se zeptala:</p>
			<p class="MLP_text ParaOverride-1">„Pročpak tak vzdycháš, děvenko? Trápí tě něco?“</p>
			<p class="MLP_text ParaOverride-1">„Trápím se,“ odpověděla pasačka „protože myslím na nešťastného prince.“</p>
			<p class="MLP_text ParaOverride-1">A&#160;vypravovala princezně, že se jí nepodařilo prince vysvobodit, protože košile byla obrovi příliš malá. Když princeznu učesala, dodala si odvahy a&#160;řekla:</p>
			<p class="MLP_text ParaOverride-1">„Paní, slitujte se nad tím ubohým princem! Kdybyste mi dala ještě jeden pramen svých vlasů, určitě bych ho zachránila!“</p>
			<p class="MLP_text ParaOverride-1">„Dám ti ho,“ odpověděla princezna, „ale nezapomeň na mou podmínku: když se ti to podaří, vezme si princ za ženu mne, ne tebe.“</p>
			<p class="MLP_text ParaOverride-1">Nešťastná pasačka věděla, že prince jinak nezachrání, a&#160;tak řekla smutně:</p>
			<p class="MLP_text ParaOverride-1">„Však jsem vám to už jednou slíbila. Když to dokážu, vezme si vás princ za ženu.“</p>
			<p class="MLP_text ParaOverride-1">Vzala nůžky, ustřihla princezně pramen vlasů a&#160;dala se do práce. Nejprve udělala z&#160;vlasů dlouhou nit, potom z&#160;nitě utkala plátno jemnější než hedvábí a&#160;nakonec z&#160;plátna ušila velikou košili, mnohem větší než poprvé. Složila košili do uzlíku, rozloučila se s&#160;princeznou a&#160;vydala se na cestu. Šla tři dny a&#160;tři noci, až došla do hlubokého lesa.</p>
			<p class="MLP_text ParaOverride-1">Na pasece potkala vlka a&#160;dala mu košili pro obra. Vlk poděkoval a&#160;zmizel v&#160;houštině. Za malou chvíli byl však zpátky a&#160;řekl smutně:</p>
			<p class="MLP_text ParaOverride-1">„Jsi nejhodnější člověk na světě, ale i&#160;tahle košile je obrovi malá. Teď už vím, že mě nic nezachrání; nezbývá mi nic jiného než zůstat vlkem až do smrti.“</p>
			<p class="MLP_text ParaOverride-1">Pasačce se svíralo srdce, ale usmála se na vlka a&#160;řekla:</p>
			<p class="MLP_text ParaOverride-1">„Jen nebuď smutný, princi! Slíbila jsem, že tě vysvobodím, a&#160;určitě se mi to podaří! Jenom mi věř a&#160;čekej tady, dokud se nevrátím.“</p>
			<p class="MLP_text ParaOverride-1">Přečkala opět noc ve svém útulku vysoko ve větvích a&#160;za svítání se vydala zpátky do města. Šla tři dny a&#160;tři noci, až dorazila k&#160;městské bráně. V&#160;sedmé ulici, v&#160;sedmém domě ji už vyhlížela princezna.</p>
			<p class="MLP_text ParaOverride-1">„Kdepak jsi byla tak dlouho?“ zvolala na pasačku z&#160;okna. „Už sedm dní mi nikdo nerozčesával mé dlouhé vlasy!“</p>
			<p class="MLP_text ParaOverride-1">Pasačka vzala hřeben a&#160;pustila se do práce. Rozčesávala princezně její krásné dlouhé vlasy a&#160;náhle jí z&#160;očí vytryskly slzy.</p>
			<p class="MLP_text ParaOverride-1">„Ty pláčeš?“ zeptala se princezna udiveně. „Co se ti stalo?“</p>
			<p class="MLP_text ParaOverride-1">„Jak bych neplakala,“ odpověděla pasačka a&#160;z&#160;očí jí tekly slzy jako hráchy. „Vzpomněla jsem si na chudáka prince. Kdybyste ho jen viděla, jak se trápí!“</p>
			<p class="MLP_text ParaOverride-1">Vypravovala princezně všechno, co se stalo, že i&#160;ta druhá košile byla obrovi příliš malá. A&#160;nakonec zaprosila tichým hlasem:</p>
			<p class="MLP_text ParaOverride-1">„Já vím, paní, že už je to ode mne moc veliká smělost, ale znovu vás prosím: dejte mi ještě jeden pramen svých vlasů! Teď už to určitě dokážu, věřte mi!“</p>
			<p class="MLP_text ParaOverride-1">„Dám ti ho,“ odpověděla princezna. „Dám ti třeba všechny své vlasy, ale jestliže se ti to podaří a&#160;přivedeš prince, řekneš mu, že už ho nechceš a&#160;že si musí vzít za ženu mne. Slibuješ?“</p>
			<p class="MLP_text ParaOverride-1">Pasačka věděla, že teď už si prince nikdy nevezme, ale nemohla se smířit s&#160;představou, že by zůstal navěky zakletý ve vlčí kůži. A&#160;tak řekla:</p>
			<p class="MLP_text ParaOverride-1">„Udělám, jak si přejete, paní. Nejdůležitější přece je zrušit zlé kouzlo. Nejdůležitější ze všeho je vysvobodit prince.“</p>
			<p class="MLP_text ParaOverride-1">Ustřihla princezně všechny zbývající vlasy, udělala z&#160;nich dlouhou nit, z&#160;nitě utkala plátno jemnější než hedvábí a&#160;nakonec ušila z&#160;plátna košili, mnohem a&#160;mnohem větší, než byla ta první, a&#160;také mnohem větší, než byla ta druhá. Složila ji do uzlíku, rozloučila se s&#160;princeznou a&#160;vydala se na cestu. Šla tři dny a&#160;tři noci, až došla do hlubokého lesa. Vlk už na ni čekal. Vyběhl jí vstříc a&#160;zvolal:</p>
			<p class="MLP_text ParaOverride-1">„Ty jsi nejhodnější člověk pod sluncem a&#160;já ti nikdy nepřestanu být vděčný. Nikdy!“</p>
			<p class="MLP_text ParaOverride-1">Vzal košili a&#160;rozběhl se do houštiny.</p>
			<p class="MLP_text ParaOverride-1">Čas míjel a&#160;pasačce se zdálo, že čeká už celou věčnost. Pak z&#160;lesa vyběhl princ, krásný jako den, a&#160;zvolal šťastně:</p>
			<p class="MLP_text ParaOverride-1">„Tentokrát se ti to podařilo! Zachránila jsi mě a&#160;teď se staneš mou ženou!“</p>
			<p class="MLP_text ParaOverride-1">Pasačka však zavrtěla hlavou:</p>
			<p class="MLP_text ParaOverride-1">„Princi, to nejde. Slíbila jsem, že se oženíš s&#160;jinou, protože jinak bych tě nemohla vysvobodit, a&#160;ty bys zůstal navždy vlkem.“</p>
			<p class="MLP_text ParaOverride-1">Potom mu vyprávěla o&#160;princezně s&#160;krásnými vlasy a&#160;o&#160;její podmínce.</p>
			<p class="MLP_text ParaOverride-1">Princ sklonil hlavu a&#160;mlčel. Po dlouhé, dlouhé chvíli si povzdechl:</p>
			<p class="MLP_text ParaOverride-1">„Proč jsem jen navždycky nezůstal vlkem! Ale slíbila jsi, a&#160;slib musíme dodržet.“</p>
			<p class="MLP_text ParaOverride-1">Vzali se za ruce a&#160;vydali se na cestu. Šli tři dny a&#160;tři noci a&#160;bylo jim neveselo. Třetího dne kvečeru dorazili do města. V&#160;sedmé ulici, v&#160;sedmém domě už vyhlížela princezna z&#160;okna. Sotva je spatřila, zvolala na pasačku:</p>
			<p class="MLP_text ParaOverride-1">„Pospěš si, ať si mohu prohlédnout svého ženicha!“</p>
			<p class="MLP_text ParaOverride-1">Princ s&#160;pasačkou na sebe smutně pohlédli a&#160;vešli do domu. Vstoupili do síně a&#160;zůstali stát u&#160;prahu.</p>
			<p class="MLP_text ParaOverride-1">Princezna se chvíli dívala na prince, potom se k&#160;němu vrhla a&#160;objala ho. Také princ ji objal a&#160;dlouho ji držel v&#160;náručí. Konečně se princezna obrátila k&#160;pasačce, šťastně se na ni usmála a&#160;řekla:</p>
			<p class="MLP_text ParaOverride-1">„Víš, koho jsi mi přivedla? Vždyť to je můj bratr! Před sedmi lety zmizel a&#160;já ho po celou tu dobu marně hledám! Navždycky ti budu vděčná, že jsi ho našla. Teď už mám jen jedinou podmínku: abyste mě pozvali na svatbu!“</p>
			<p class="MLP_text ParaOverride-1">A&#160;tak všechno dobře dopadlo a&#160;všichni byli šťastní. Ale nejvíc ze všech přece jen malá pasačka.</p>
		</div>
</body>
</html>