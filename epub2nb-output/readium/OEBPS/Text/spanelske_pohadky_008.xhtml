<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">Nejsilnější kniha světa</p>
			<p class="MLP_text_bez1radku ParaOverride-1">Sedm jich bylo, přišli s&#160;loučí, svítili v&#160;zámku na pavoučí. Lapkové? Sovy? Kdo to ví? Pohádka nám to napoví.</p>
			<p class="MLP_text ParaOverride-1">Byla jednou jedna chudá vdova a&#160;ta měla sedm synů. Žilo se jim těžko, přetěžko, protože byli chudí, nejchudší z&#160;celé vesnice. Když už nevěděli, jak dál, vydali se synové do světa za obživou; matka zůstala doma a&#160;starala se o&#160;jedinou ovečku a&#160;o&#160;záhon kukuřice, který byl tak malý, že by ho přeskočil nedorostlý zajíc.</p>
			<p class="MLP_text ParaOverride-1">Putovali od města k&#160;městu a&#160;od vesnice k&#160;vesnici, ale o&#160;práci nikde ani nezavadili. Jíst neměli co, přespat je nikde nenechali, a&#160;tak nocovali v&#160;lese pod stromem anebo v&#160;křoví u&#160;cesty a&#160;jedli jen to, co jim dala příroda. Jednou je zastihl zlý nečas: pršelo, foukal studený vítr, večer se blížil a&#160;nikde ani chalupa, ani živáček. Náhle před sebou spatřili oprýskané zdi starého zámku. Zabušili na bránu a&#160;chtěli poprosit o&#160;nocleh, ale nikdo jim neotevřel. Zabušili znovu, neozval se ani hlásek. Opřeli se o&#160;bránu, brána povolila a&#160;bratři se ocitli na velikém opuštěném nádvoří; nikde ani pes nezaštěkal, ve stáji ticho, na sýpce ani myš nevypískla. Rozbitými okny protahoval vítr, nikde nezasvítilo ani nejmenší světélko.</p>
			<p class="MLP_text ParaOverride-1">Bratři přešli nádvoří a&#160;vkročili do zámecké chodby. Volali, klepali, ale jejich hlasy se rozléhaly v&#160;opuštěných chodbách a&#160;nikdo jim neodpovídal.</p>
			<p class="MLP_text ParaOverride-1">Otevřeli nejbližší dveře a&#160;nahlédli do komnaty; všude ležela silná vrstva prachu, v&#160;koutech visely pavučiny jako lodní plachty. A&#160;tak tomu bylo i&#160;v&#160;druhé místnosti, ve třetí, ve všech dalších komnatách, do kterých nahlédli. Otevřeli poslední dveře na konci chodby a&#160;užasli: nikde ani prášek, ani pavučinka, na velkém stole uprostřed síně sedm stříbrných talířů, z&#160;masa a&#160;omáčky se ještě kouřilo, u&#160;každého talíře hedvábný ubrousek a&#160;sklenice s&#160;červeným vínem, na míse voněl čerstvý chléb a&#160;v&#160;krbu byla srovnána polena, jenom je zapálit.</p>
			<p class="MLP_text ParaOverride-1">Bratři ještě několikrát zavolali&#160;– jejich hlasy se rozlehly po chodbách a&#160;zanikly bez odpovědi. Nejstarší bratr si dodal odvahy, přistoupil ke krbu a&#160;zapálil loučkou dřevěná polena; oheň vzplál a&#160;za chvíli se v&#160;síni rozlilo příjemné teplo. Bratři nejedli od rána, a&#160;tak už dál na nic nečekali: posadili se ke stolu a&#160;pustili se do jídla.</p>
			<p class="MLP_text ParaOverride-1">Byli právě v&#160;nejlepším, když se odněkud ozval naříkavý hlas:</p>
			<p class="MLP_text ParaOverride-1">„Více světla! Více světla!“</p>
			<p class="MLP_text ParaOverride-1">Bratrům ztuhla krev v&#160;žilách. Vyskočili, rozhlíželi se, co se bude dít, ale ozvěna pomalu ztichla a&#160;zase bylo ticho. Váhavě usedli, usrkli trochu vína, ale v&#160;tu chvíli se ozvalo znovu:</p>
			<p class="MLP_text ParaOverride-1">„Více světla! Více světla!“</p>
			<p class="MLP_text ParaOverride-1">Hlas dozněl, ozvěna se vytratila, bylo zase ticho, jen oheň praskal ve velikém krbu. Nejstarší bratr si dodal odvahy, vstal, zapálil louč a&#160;řekl:</p>
			<p class="MLP_text ParaOverride-1">„Půjdu se podívat, co to je.“</p>
			<p class="MLP_text ParaOverride-1">„Půjdeme s&#160;tebou,“ přidali se hned ostatní bratři.</p>
			<p class="MLP_text ParaOverride-1">Vyšli na chodbu, nikde nic, jen měsíc svítil mezi roztrhanými mraky a&#160;zaléval chodbu zsinalou září. Nahlédli do nejbližší komnaty, nahlédli do druhé, prohledali všechny místnosti na celé chodbě, ale nic nenašli, všude ležely závěje prachu a&#160;ze stropů visely závěsy pavučin, jako by tam nikdo nevstoupil už dlouhá léta.</p>
			<p class="MLP_text ParaOverride-1">Vyběhli po schodech a&#160;začali prohledávat další místnosti, ale nikde nic. Chvíli co chvíli se však ozvalo odněkud z&#160;temnoty volání:</p>
			<p class="MLP_text ParaOverride-1">„Více světla! Více světla!“</p>
			<p class="MLP_text ParaOverride-1">Bratry vždy zamrazilo v&#160;zádech, ale pokaždé si znovu dodali odvahy a&#160;hledali dál.</p>
			<p class="MLP_text ParaOverride-1">Už prohledali všechny místnosti v&#160;zámku, všechny sály, síně a&#160;chodby, komory i&#160;přístěnky, už jim zbývaly jen poslední dveře až docela nahoře ve věži. Otevřeli je a&#160;strnuli.</p>
			<p class="MLP_text ParaOverride-1">Uprostřed komory plné prachu a&#160;pavučin seděl ve starém a&#160;na­půl rozpadlém křesle stařec s&#160;voskově bledou tváří, bílé vlasy a&#160;vousy mu padaly až na podlahu. Na stěně za ním visel obraz veliké černé kočky; dívala se na vetřelce starci přes rameno, zelené oči jí v&#160;měsíčním světle zeleně svítily a&#160;bratrům připadalo, že v&#160;těch očích je hrozba.</p>
			<p class="MLP_text ParaOverride-1">Stařec si bratrů ani nepovšiml. Měl před sebou na nízkém stolku otevřenou tlustou knihu a&#160;díval se do ní, jako by chtěl číst. A&#160;chvíli co chvíli zvolal úpěnlivě:</p>
			<p class="MLP_text ParaOverride-1">„Více světla! Více světla!“</p>
			<p class="MLP_text ParaOverride-1">Bratrům se roztřásly nohy a&#160;v&#160;zádech je mrazilo. Užuž se chtěli obrátit a&#160;uprchnout ze zámku, ale nejstarší se vzpamatoval a&#160;přistoupil ke starci; ani sám nevěděl proč, ale najednou mu bylo starce líto. Zdvihl louč nad hlavu a&#160;řekl přiškrceným hlasem:</p>
			<p class="MLP_text ParaOverride-1">„Tady máš světlo!“</p>
			<p class="MLP_text ParaOverride-1">Stařec na něj ani nepohlédl, rychle sklonil hlavu ještě hlouběji a&#160;začal horečně číst. Četl a&#160;četl, s&#160;očima těsně nad knihou, a&#160;spěšně obracel zažloutlé stránky, jako by se bál, aby světlo nezhaslo dřív, než dočte. Na bratry jako by zapomněl. Louč pomalu dohořívala.</p>
			<p class="MLP_text ParaOverride-1">Konečně stařec dočetl poslední stránku. Zhluboka si oddechl, zavřel knihu a&#160;položil ji unaveně na stůl. Teprve teď bratři viděli, jak tlustá je to kniha: vázána byla ve staré kůži a&#160;rohy měla okované zčernalým stříbrem. Stařec zdvihl hlavu, podíval se na nejstaršího bratra a&#160;řekl s&#160;úlevou:</p>
			<p class="MLP_text ParaOverride-1">„Děkuji ti, chlapče. Děkuji vám všem, že jste mě vysvobodili. Když jsem byl ještě naživu, a&#160;to už je mnoho, mnoho let, nikoho jsem neměl rád, s&#160;nikým jsem neměl ani nejmenší soucit. Lidé se mi vyhýbali a&#160;říkali o&#160;mně, že jsem zlý, krutý a&#160;tvrdý. A&#160;takový byl můj trest: měl jsem tady sedět tak dlouho, dokud nepřečtu tu silnou knihu. Je v&#160;ní psáno o&#160;lidech moudrých a&#160;dobrých, avšak chudých; a&#160;je v&#160;ní zapsáno jejich utrpení, všechny jejich starosti, všechny jejich slzy a&#160;křivdy, které je potkaly; a&#160;také všechno moje sobectví. Na těch stránkách je pláč matek nad nemocnými dětmi, bolest synů, kteří nemohli pomoci svým otcům, zoufalství žen, kterým odešli synové a&#160;už se nikdy nevrátili. Musel jsem tu knížku přečíst do konce, ale bylo tu vždycky tak málo světla, tak málo světla! Okénkem sotva pronikne paprsek slunce nebo měsíce: četl jsem sto let, a&#160;ještě jsem knihu nedočetl. A&#160;zachránit mě mohl jen ten, kdo by přišel a&#160;posvítil mi, protože jinak bych tu knihu nedočetl nikdy, nikdy, ani do skonání světa.</p>
			<p class="MLP_text ParaOverride-1">Vy jste mi pomohli: vezměte si za odměnu celý tenhle dům a&#160;všechno, co k&#160;němu náleží. Je zchátralý a&#160;na spadnutí, patří k&#160;němu jen houština ostružin a&#160;pole bodláků, ale když budete kopat ve sklepě, najdete sedm hrnců plných zlaťáků. Vezměte si je, jsou vaše.“</p>
			<p class="MLP_text ParaOverride-1">Domluvil a&#160;louč zhasla. Nejmladší bratr se rozběhl pro novou; když se vrátil, stařec byl pryč, kniha byla pryč a&#160;z&#160;obrazu na zdi zůstal jen prázdný rám.</p>
			<p class="MLP_text ParaOverride-1">Ráno sestoupili bratři do sklepa a&#160;vykopali tam sedm hrnců plných zlata.</p>
			<p class="MLP_text ParaOverride-1">Přivedli do zámku matku, opravili staré zdi, vyčistili všechny síně, komnaty, stáj i&#160;zahradu a&#160;začali hospodařit. A&#160;nikdy už neměli hlad a&#160;nikdy už nepoznali bídu. A&#160;nikdy také nezapomněli na starce a&#160;na to, co bylo psáno v&#160;jeho knize.</p>
		</div>
</body>
</html>