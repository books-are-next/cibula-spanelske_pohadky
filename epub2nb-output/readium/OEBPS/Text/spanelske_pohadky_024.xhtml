<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="MLP_uroven2_kapitola ParaOverride-1">Lékař a&#160;Smrt</p>
			<p class="MLP_text_bez1radku ParaOverride-1">Byla jednou jedna chudá stará žena a&#160;ta měla jediného syna. Když chlapec vyrostl, poslala ho do světa, aby si našel nějakou práci, která by je uživila.</p>
			<p class="MLP_text ParaOverride-1">Mladý muž poslechl a&#160;šel. Netrvalo dlouho a&#160;potkal Slunce.</p>
			<p class="MLP_text ParaOverride-1">„Kampak jdeš, mladíku?“ zeptalo se Slunce.</p>
			<p class="MLP_text ParaOverride-1">„Jdu do světa najít si nějakou práci,“ odpověděl mladý muž, „abych mohl živit svou starou matku.“</p>
			<p class="MLP_text ParaOverride-1">„Chceš jít se mnou?“ zeptalo se Slunce.</p>
			<p class="MLP_text ParaOverride-1">„Nechci,“ odpověděl mladý muž a&#160;šel dál svou cestou, ani se ne­ohlédl.</p>
			<p class="MLP_text ParaOverride-1">Zakrátko potkal Měsíc.</p>
			<p class="MLP_text ParaOverride-1">„Kampak jdeš, mladý muži?“ zeptal se Měsíc.</p>
			<p class="MLP_text ParaOverride-1">„Jdu do světa najít si nějakou práci, abych mohl živit svou starou matku.“</p>
			<p class="MLP_text ParaOverride-1">„A&#160;nechceš jít se mnou?“ zeptal se Měsíc.</p>
			<p class="MLP_text ParaOverride-1">„Nechci,“ řekl mladý muž a&#160;pospíchal dál.</p>
			<p class="MLP_text ParaOverride-1">Sotva ušel pár kroků, viděl, že proti němu jde nějaká žena s&#160;šátkem na hlavě. Zastavila se a&#160;řekla:</p>
			<p class="MLP_text ParaOverride-1">„Kampak jdeš, mladý muži?“</p>
			<p class="MLP_text ParaOverride-1">„Jdu do světa najít si nějakou práci, abych mohl živit svou starou matku,“ odpověděl mladý muž znovu.</p>
			<p class="MLP_text ParaOverride-1">„Víš co?“ pravila žena. „Pojď se mnou!“</p>
			<p class="MLP_text ParaOverride-1">„A&#160;kdopak jsi?“ zeptal se mladý muž.</p>
			<p class="MLP_text ParaOverride-1">„Já jsem Smrt,“ odpověděla žena s&#160;šátkem na hlavě.</p>
			<p class="MLP_text ParaOverride-1">„Jednou s&#160;tebou musí jít každý,“ řekl mladík, „takže půjdu raději hned!“</p>
			<p class="MLP_text ParaOverride-1">A&#160;ubírali se dál spolu. Ušli už pěkný kus cesty, když Smrt řekla:</p>
			<p class="MLP_text ParaOverride-1">„Poslouchej, co ti povím. Udělám z&#160;tebe slavného lékaře. Když tě lidé zavolají k&#160;lůžku nemocného, půjdu s&#160;tebou. Vždycky se dobře podívej, kam se postavím. Když budu stát nemocnému za hlavou, pak musí umřít. Nic mu nepředpisuj a&#160;řekni, že se nedá nic dělat. Ale když se postavím nemocnému k&#160;nohám, bude to znamenat, že se uzdraví, a&#160;můžeš mu předepsat, co tě zrovna napadne.“</p>
			<p class="MLP_text ParaOverride-1">Tak se stal mladý muž lékařem. Právě tou dobou onemocněla královská dcera a&#160;Smrt poradila svému lékaři, aby se šel na ni podívat. Když mladý muž vkročil do komnaty, v&#160;níž ležela nemocná, pozorně se rozhlédl a&#160;uviděl, že Smrt stojí nemocné u&#160;nohou.</p>
			<p class="MLP_text ParaOverride-1">Podíval se na královskou dceru a&#160;prohlásil:</p>
			<p class="MLP_text ParaOverride-1">„Určitě se brzo uzdraví.“</p>
			<p class="MLP_text ParaOverride-1">Předepsal jí odvar z&#160;bylinek, které jí nemohly ani uškodit, ani prospět; a&#160;opravdu, za dva dny princezna vyskočila z&#160;postele a&#160;byla zdravá jako rybička. Král byl šťastný a&#160;odměnil mladého lékaře pytlem zlaťáků.</p>
			<p class="MLP_text ParaOverride-1">Mladý muž se vrátil do rodné vesnice a&#160;dal všechny peníze matce. Ale ve vsi bylo mnoho závistivců, kteří mu nepřáli peníze ani slávu.</p>
			<p class="MLP_text ParaOverride-1">„Tohle že je nějaký slavný doktor?“ říkali si závistivci nejdřív potichu a&#160;zakrátko i&#160;nahlas. „Vždyť to byl vždycky nuzák, ani jíst co neměl! Tenhle klouček že vyléčil naši princeznu? To je k&#160;smíchu!“</p>
			<p class="MLP_text ParaOverride-1">Nakonec se dohodli, že s&#160;ním sehrají zlý kousek. Vybrali mezi sebou jednoho mladíka, byl to chlapec silný a&#160;zdravý, že mohl skály lámat, a&#160;uložili ho do postele. Potom prohlásili, že těžce stůně, a&#160;pozvali mladého lékaře, aby ho přišel prohlédnout.</p>
			<p class="MLP_text ParaOverride-1">Lékař vkročil do světnice a&#160;hned uviděl, že Smrt stojí nemocnému za hlavou.</p>
			<p class="MLP_text ParaOverride-1">„Tady už nic nepomůže,“ prohlásil bez dlouhých okolků, „toho člověka už nevyléčí nikdo na světě.“ A&#160;odešel.</p>
			<p class="MLP_text ParaOverride-1">Lidé se rozesmáli: došlo na jejich slova! Ale nesmáli se dlouho. Mladík, zdravý a&#160;silný, že mohl skály lámat, za hodinu opravdu umřel.</p>
			<p class="MLP_text ParaOverride-1">Od té doby žil náš lékař v&#160;klidu a&#160;pokoji po mnoho let. Nebo aspoň tak dlouho, dokud se Smrt nepostavila k&#160;hlavám jeho lůžka.</p>
		</div>
</body>
</html>