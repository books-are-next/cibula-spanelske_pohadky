<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">Kdo je šťastnější</p>
			<p class="MLP_text_bez1radku ParaOverride-1">Byl jednou jeden švec a&#160;ten neměl nic než ženu, pět synů a&#160;jednu dceru. Byli chudí, moc chudí, ale zpívali si od rána do večera. Když dostal švec za spravené boty nějaký peníz, byl to pro něj svátek; ale často neměli co jíst, a&#160;tak se sotva drželi při životě.</p>
			<p class="MLP_text ParaOverride-1">Nedaleko ševce bydlel ve velkém domě bohatý pán se svou ženou. Peněz měli, že nevěděli co s&#160;nimi, nic na světě jim nechybělo. Ale nezazpívali si celý rok a&#160;šťastní nebyli ani trochu.</p>
			<p class="MLP_text ParaOverride-1">Jednou řekla bohatá žena svému muži:</p>
			<p class="MLP_text ParaOverride-1">„Podívej se na tu rodinu chudého ševce! Z&#160;hladu by div cvrčky nejedli, a&#160;přece vypadají vždycky tak šťastně! My máme všechno, nač si vzpomeneme, a&#160;přesto nejsme ani trochu šťastní. Čím to je?“</p>
			<p class="MLP_text ParaOverride-1">Avšak boháč neuměl odpovědět.</p>
			<p class="MLP_text ParaOverride-1">Neuplynul ani den, aby bohatá paní nemluvila o&#160;ševcově rodině. Jednou zase přišla k&#160;mužovi a&#160;řekla:</p>
			<p class="MLP_text ParaOverride-1">„Představ si, že ševcova žena čeká zase dítě! Sedm hladových krků, a&#160;ještě si při tom zpívá a&#160;směje se! Víš, co uděláme? Až se dítě narodí, koupíme jim nějaký dárek. Třeba nám pak švec prozradí, proč jsou všichni pořád tak šťastní.“</p>
			<p class="MLP_text ParaOverride-1">Muž souhlasil. Když se ševcově ženě narodilo sedmé dítě, koupili mu bohatí manželé oblečení a&#160;ještě jiné pěkné dárky. A&#160;kdykoli šli ulicí kolem ševcova domku, dali se s&#160;chudákem ševcem nebo s&#160;jeho ženou do řeči a&#160;snažili se poznat, proč jsou stále tak veselí. Avšak nic nezjistili.</p>
			<p class="MLP_text ParaOverride-1">Po nějakém čase řekla bohatá žena svému muži:</p>
			<p class="MLP_text ParaOverride-1">„Víš ty co? Mám nápad: dáme ševci i&#160;pěkný dům a&#160;hodně peněz. Máme jich přece tolik, že to ani nepoznáme. Ať se dostanou z&#160;bídy, ať se mají stejně dobře jako my! Určitě nám pak prozradí své tajemství!“</p>
			<p class="MLP_text ParaOverride-1">Mužovi se ten nápad líbil a&#160;vzkázal ševci, aby hned přišel k&#160;němu do paláce.</p>
			<p class="MLP_text ParaOverride-1">Švec vyslechl vzkaz a&#160;na čele mu naskočily vrásky.</p>
			<p class="MLP_text ParaOverride-1">„Ten bohatý pán nám vzkazuje,“ řekl své ženě, „abych přišel k&#160;němu do paláce. Nevíš, co mi asi chce?“</p>
			<p class="MLP_text ParaOverride-1">Žena přemýšlela, rozmýšlela, ale na nic nepřišla. Švec se tedy vydal k&#160;bohatci a&#160;celou cestu říkal:</p>
			<p class="MLP_text ParaOverride-1">„Co mi jen může chtít? Co mi jen může ten člověk chtít?“</p>
			<p class="MLP_text ParaOverride-1">Boháč mu řekl:</p>
			<p class="MLP_text ParaOverride-1">„Moje žena a&#160;já jsme se rozhodli, že ti dáme pěkný dům a&#160;hodně peněz, aby ses měl dobře.“</p>
			<p class="MLP_text ParaOverride-1">Švec tušil nějakou čertovinku, vylekal se a&#160;zvolal:</p>
			<p class="MLP_text ParaOverride-1">„Ale proč nám chcete prokazovat tak velikou milost? Co vás to jen napadlo?“</p>
			<p class="MLP_text ParaOverride-1">Boháč neodpověděl a&#160;dal mu mnoho peněz i&#160;dům na kraji města; ještě mu řekl, aby nechal ševcování a&#160;žil si od té chvíle, jak se mu zlíbí.</p>
			<p class="MLP_text ParaOverride-1">A&#160;tak bydlel švec se svou rodinou ve velkém a&#160;krásném domě, přestal ševcovat, měl plnou truhlu peněz a&#160;jídla si mohl koupit, kolik se mu zachtělo. V&#160;noci se však každou chvíli probouzel a&#160;volal na svého nejstaršího syna:</p>
			<p class="MLP_text ParaOverride-1">„Jdi se podívat, jestli jsme zamkli dveře! Zavři pořádně okno, nebo sem vleze zloděj a&#160;okrade nás!“</p>
			<p class="MLP_text ParaOverride-1">Až do rána se převaloval na posteli a&#160;bez přestání měl strach, že se k&#160;nim někdo vloupá a&#160;ukradne mu peníze. Také jeho žena se ustavičně ptala dcery:</p>
			<p class="MLP_text ParaOverride-1">„Zavřela jsi pořádně dveře?“</p>
			<p class="MLP_text ParaOverride-1">A&#160;za malou chvíli znovu:</p>
			<p class="MLP_text ParaOverride-1">„Zamkla jsi dobře? Jdi se podívat, jestli někdo nezapomněl zavřít okno!“</p>
			<p class="MLP_text ParaOverride-1">Sotva se dcera vrátila, matka se ptala:</p>
			<p class="MLP_text ParaOverride-1">„A&#160;zamkla jsi dveře na ulici?“</p>
			<p class="MLP_text ParaOverride-1">Nakonec si už nic jiného neříkali, jenom se ptali jeden druhého, zda jsou zavřena všechna okna anebo zda někdo nezapomněl zamknout dveře. Už si nezpívali, nejedli, protože ztratili chuť k&#160;jídlu, a&#160;šťastní nebyli ani trochu.</p>
			<p class="MLP_text ParaOverride-1">Až jednoho dne přišla ševcova žena ke svému muži a&#160;řekla:</p>
			<p class="MLP_text ParaOverride-1">„Nezdá se ti, že se s&#160;námi něco stalo? Už si neumíme povědět nic jiného, než zavři dveře, zavři okno, zamkni dveře, dávej pozor na zloděje, a&#160;tak pořád dokola. K&#160;čemu nám je tolik peněz, když nejsme šťastní? Dřív jsme spali od soumraku do svítání, teď se jen převalujeme na posteli, oko ani nezamhouříme a&#160;bojíme se, aby nás někdo neokradl. Víš co? Vezmi peníze, odnes je tomu bohatému pánovi a&#160;řekni, že je už nechceme. A&#160;ještě mu pověz, že se vracíme zpátky do naší chalupy.“</p>
			<p class="MLP_text ParaOverride-1">Švec byl rád. Popadl peníze, rozběhl se k&#160;boháčovi a&#160;zvolal:</p>
			<p class="MLP_text ParaOverride-1">„Mnohokrát děkujeme, vzácný pane, ale nám ty peníze překážejí. Vracíme se do naší chalupy a&#160;já budu zase ševcovat.“</p>
			<p class="MLP_text ParaOverride-1">Bohatec se divil, ale než mohl odpovědět, švec byl pryč.</p>
			<p class="MLP_text ParaOverride-1">„Ten člověk je hlupák,“ řekl boháč své ženě. „Raději bude žít ve zchátralé chalupě a&#160;plahočit se od rána do večera, než aby bydlel v&#160;krásném domě a&#160;užíval si života!“</p>
			<p class="MLP_text ParaOverride-1">A&#160;žena mu odpověděla:</p>
			<p class="MLP_text ParaOverride-1">„Třeba se jim to líbí, že jsou chudí!“</p>
			<p class="MLP_text ParaOverride-1">Po několika dnech šla bohatá paní kolem ševcovy chalupy a&#160;uviděla, že švec sedí na verpánku s&#160;kladívkem v&#160;ruce a&#160;zpívá si. Slyšela ševcovu ženu, jak se směje, a&#160;spatřila její dceru, jak u&#160;potoka pere prádlo a&#160;zpívá si přitom. Synové štípali na dvorku dříví, jen sekyra zvonila.</p>
			<p class="MLP_text ParaOverride-1">Bohatá paní se velmi podivila, spěchala zpátky domů a&#160;řekla své­mu muži:</p>
			<p class="MLP_text ParaOverride-1">„Představ si, že si ti hlupáci zpívají! Všichni se dřou, div neumírají hladem, ale zpívají si! Já těm lidem nerozumím.“</p>
			<p class="MLP_text ParaOverride-1">Muž potřásl hlavou a&#160;odpověděl:</p>
			<p class="MLP_text ParaOverride-1">„Když jsou hloupí, tak ať zůstanou chudí. Těm není pomoci.“</p>
		</div>
</body>
</html>