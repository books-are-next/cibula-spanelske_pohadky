<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-25" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_kapitola ParaOverride-1">O&#160;královském rouchu</p>
			<p class="MLP_text_bez1radku ParaOverride-1">Byl jednou jeden král a&#160;ten měl pěknou dceru. Jednoho dne seděla princezna před zrcadlem a&#160;česala se. Znenadání objevila ve vlasech malou vešku.</p>
			<p class="MLP_text ParaOverride-1">Přivolala krále a&#160;řekla:</p>
			<p class="MLP_text ParaOverride-1">„Otče, podívej se, co jsem našla ve svých krásných vlasech!“</p>
			<p class="MLP_text ParaOverride-1">Král se podíval a&#160;pravil:</p>
			<p class="MLP_text ParaOverride-1">„Vešku z&#160;princezniných vlasů nemůžeme přece jen tak zabít. Něco ti povím: dáme ji do skleničky a&#160;budeme se dívat, co udělá.“</p>
			<p class="MLP_text ParaOverride-1">Dali veš do skleničky. Za několik dnů vzala princezna skleničku do ruky a&#160;vykřikla:</p>
			<p class="MLP_text ParaOverride-1">„Otče! Pojď se podívat, jak veška vyrostla!“</p>
			<p class="MLP_text ParaOverride-1">Král přiběhl a&#160;uviděl, že se veš do skleničky sotva vejde. Chvíli uvažoval, co dělat, pak řekl:</p>
			<p class="MLP_text ParaOverride-1">„Dáme ji do skleněného džbánu!“</p>
			<p class="MLP_text ParaOverride-1">Dali veš do velkého skleněného džbánu.</p>
			<p class="MLP_text ParaOverride-1">Za několik dnů se přišla princezna podívat, co veš dělá, a&#160;vykřikla:</p>
			<p class="MLP_text ParaOverride-1">„Otče, pojď sem! Ta veš zase vyrostla!“</p>
			<p class="MLP_text ParaOverride-1">Král přiběhl a&#160;uviděl, že se veš do džbánu stěží vejde. Přemýšlel, co dělat, a&#160;pak řekl:</p>
			<p class="MLP_text ParaOverride-1">„Dáme ji do hrnce.“</p>
			<p class="MLP_text ParaOverride-1">Dali veš do hrnce.</p>
			<p class="MLP_text ParaOverride-1">Uplynulo několik dnů, princezna se podívala do hrnce a&#160;zvolala:</p>
			<p class="MLP_text ParaOverride-1">„Otče, pojď se podívat! Ta veš roste tak rychle, že už se do hrnce ani nevejde!“</p>
			<p class="MLP_text ParaOverride-1">Dali ji do největšího hrnce, jaký v&#160;kuchyni našli. Veš však rostla dál a&#160;dál a&#160;brzy byla tak velká, že se nevešla ani do největšího hrnce z&#160;celého královského paláce. Princezna zavolala krále a&#160;řekla:</p>
			<p class="MLP_text ParaOverride-1">„Otče, co uděláme? Ta veš se za chvíli nevejde ani do největšího hrnce z&#160;tvého království!“</p>
			<p class="MLP_text ParaOverride-1">Král chvíli uvažoval, prohlížel si veš a&#160;pak pravil:</p>
			<p class="MLP_text ParaOverride-1">„Už vím, co uděláme. Dáme ji na dvůr do ohrady.“</p>
			<p class="MLP_text ParaOverride-1">Dali veš do ohrady, ale za pár dnů vyrostla veš tolik, že se nemohla v&#160;ohradě ani pohnout.</p>
			<p class="MLP_text ParaOverride-1">Princezna znovu zavolala krále. Král obcházel ohradu ze všech stran, probíral si při tom rukou své bílé vousy a&#160;přemýšlel. Po dlouhé chvíli konečně zvolal:</p>
			<p class="MLP_text ParaOverride-1">„Víš, co uděláme, dcero? Já tu veš dám zabít a&#160;udělám si z&#160;její kůže královské roucho.“</p>
			<p class="MLP_text ParaOverride-1">Sluhové zabili veš, stáhli ji a&#160;nejlepší krejčí ušili z&#160;její kůže královské roucho.</p>
			<p class="MLP_text ParaOverride-1">Král si roucho oblékl, přivolal trubače a&#160;řekl mu:</p>
			<p class="MLP_text ParaOverride-1">„Teď oznámíš všem mým poddaným, že se má dcera bude vdávat. Už má na to nejvyšší čas. Avšak vezme si jen toho, kdo uhodne, z&#160;čeho jsem si dal ušít své nové královské roucho: ze štěnice, z&#160;blechy, nebo ze vši?“</p>
			<p class="MLP_text ParaOverride-1">Hned se začali sjíždět ze všech stran synkové urozenců, hrabat i&#160;knížat, aby hádali, z&#160;čeho je nové královo roucho. Jedni říkali:</p>
			<p class="MLP_text ParaOverride-1">„Královské roucho je z&#160;gazely.“</p>
			<p class="MLP_text ParaOverride-1">A&#160;jiní říkali, že je z&#160;medvědí kůže, z&#160;jelena anebo z&#160;býka; nikdo se neodvážil hádat, že je ze štěnice, z&#160;blechy, nebo dokonce ze vši.</p>
			<p class="MLP_text ParaOverride-1">Netrvalo dlouho a&#160;princezně se to hádání přestalo líbit. Přišla za otcem a&#160;řekla mu:</p>
			<p class="MLP_text ParaOverride-1">„Otče, mezi těmi urozenci bylo mnoho mladíků, které bych si docela ráda vzala. Pověz jim už konečně, z&#160;čeho sis dal ušít své královské roucho!“</p>
			<p class="MLP_text ParaOverride-1">Avšak král řekl:</p>
			<p class="MLP_text ParaOverride-1">„To nemohu udělat. Ten, který si tě vezme za ženu, musí najít správnou odpověď sám. Dal jsem své královské slovo a&#160;musím ho dodržet.“</p>
			<p class="MLP_text ParaOverride-1">Navečer pátého dne dorazil ke královskému paláci chudý pastýř. Brána už byla zavřená a&#160;začalo se stmívat. Pastýř se neodvážil zabušit na bránu, ulehl do trávy pod otevřené okno, dal si ruce za hlavu a&#160;chystal se spát.</p>
			<p class="MLP_text ParaOverride-1">Užuž zavíral oči, když zaslechl otevřeným oknem princeznin hlas:</p>
			<p class="MLP_text ParaOverride-1">„Otče, já se chci vdávat! Ta hádanka je příliš těžká a&#160;nikdo ji neuhádne!“</p>
			<p class="MLP_text ParaOverride-1">A&#160;potom uslyšel pastýř krále:</p>
			<p class="MLP_text ParaOverride-1">„Dcero moje, přece si nevezmeš kdejakého hlupáka, který nepozná, že moje roucho není ani z&#160;gazely, ani z&#160;medvěda, ani z&#160;jelena, ani z&#160;blechy, ani ze štěnice, ale z&#160;obyčejné vši!“</p>
			<p class="MLP_text ParaOverride-1">Pastýř se spokojeně usmál a&#160;řekl si:</p>
			<p class="MLP_text ParaOverride-1">„Zítra se ožením s&#160;královskou dcerou.“</p>
			<p class="MLP_text ParaOverride-1">Pak zavřel oči a&#160;spal hlubokým spánkem až do rána.</p>
			<p class="MLP_text ParaOverride-1">Když vyšlo slunce, pastýř vstal a&#160;šel za králem. Pozdravil ho a&#160;řekl, že si jde pro princeznu.</p>
			<p class="MLP_text ParaOverride-1">„Podívej se tedy dobře,“ pravil král. „Z&#160;čeho je moje roucho?“</p>
			<p class="MLP_text ParaOverride-1">Pastýř se předklonil, dal si dlaně na kolena a&#160;řekl:</p>
			<p class="MLP_text ParaOverride-1">„Pane králi, otočte se ke mně zády.“</p>
			<p class="MLP_text ParaOverride-1">Král se otočil a&#160;pastýř řekl:</p>
			<p class="MLP_text ParaOverride-1">„Pane králi, obraťte se ke mně ještě levým bokem.“</p>
			<p class="MLP_text ParaOverride-1">Král se znovu pootočil, pastýř zavrtěl hlavou a&#160;řekl:</p>
			<p class="MLP_text ParaOverride-1">„Hm, hm. Pane králi, obraťte se ke mně ještě pravým bokem.“</p>
			<p class="MLP_text ParaOverride-1">Král se znovu otočil. Pastýř si ho chvíli prohlížel a&#160;pak řekl:</p>
			<p class="MLP_text ParaOverride-1">„Nehněvejte se, pane králi, ale postavte se blíž k&#160;oknu.“</p>
			<p class="MLP_text ParaOverride-1">Král přistoupil blíž k&#160;oknu, pastýř si ho znovu prohlédl a&#160;řekl:</p>
			<p class="MLP_text ParaOverride-1">„Myslím, že už to vím. Ale raději se postavte ještě ke dveřím.“</p>
			<p class="MLP_text ParaOverride-1">Král se postavil ke dveřím. Pastýř si ho znovu pozorně prohlédl.</p>
			<p class="MLP_text ParaOverride-1">„A&#160;teď, pane králi, choďte chvíli sem a&#160;tam.“</p>
			<p class="MLP_text ParaOverride-1">Král přecházel od okna ke dveřím a&#160;od dveří k&#160;oknu. Pastýř ho dlouho sledoval a&#160;pak řekl pomalu:</p>
			<p class="MLP_text ParaOverride-1">„Z&#160;gazely to není, z&#160;medvěda to není, z&#160;jelena to není. Že by to bylo ze štěnice, to taky není. Pane králi, obraťte se ještě jednou. Že by to bylo z&#160;blechy? To taky není. Ne, ne, z&#160;blechy to určitě není. Pane králi, pojďte blíž k&#160;oknu. Že by to bylo přece jen z&#160;blechy? Ne ne, z&#160;blechy to není. Pane králi, přejděte blíž ke dveřím. A&#160;že by to bylo ze vši? Že by to bylo doopravdy ze vši? No jistě, no jistě, už to mám! Je to ze vši!“</p>
			<p class="MLP_text ParaOverride-1">A&#160;král řekl:</p>
			<p class="MLP_text ParaOverride-1">„Je to ze vši a&#160;já ti dám svou dceru za ženu. Avšak nedávám ti ji proto, že jsi uhádl, z&#160;čeho je mé nové roucho. Dávám ti ji, neboť jsi donutil krále, aby tě poslouchal na slovo. Vezmi si mou dceru, chlapče. Ty jediný si ji zasloužíš.“</p>
			<p class="MLP_text ParaOverride-1">A&#160;tak se oženil chudý pastýř s&#160;královskou dcerou.</p>
			<p class="MLP_text ParaOverride-1">Šťastně žili, víno pili, a&#160;mně nedali, ještě se mi vysmáli. Dali mi jen panenku, protože však z&#160;másla byla, na slunci se rozpustila.</p>
		</div>
</body>
</html>