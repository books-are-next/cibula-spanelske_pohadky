<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">Co je na světě nejvzácnější</p>
			<p class="MLP_text_bez1radku ParaOverride-1">Byl jednou jeden král a&#160;ten měl tři syny. Vychovával je sám, protože královna zemřela, když se chlapci sotva učili chodit. V&#160;sousedním království vládla královna, která zase měla jen jedinou dceru. A&#160;ta dcera byla krásná jako slunce.</p>
			<p class="MLP_text ParaOverride-1">Král byl vdovec, královna byla vdova, a&#160;tak se oba domluvili, že budou žít a&#160;kralovat společně. Královna s&#160;dcerou se přistěhovaly ke králi a&#160;všichni byli šťastní. Avšak stalo se, co se stát muselo&#160;– ti tři chlapci se zamilovali až po uši do krásné princezny. Každý z&#160;nich ji chtěl za ženu, ale mohl si ji vzít jen jeden. Proto předstoupili všichni tři před krále a&#160;řekli:</p>
			<p class="MLP_text ParaOverride-1">„Otče, chceme se oženit s&#160;princeznou, avšak víme dobře, že takové štěstí může mít jen jeden z&#160;nás. Ty jsi moudrý a&#160;zkušený, a&#160;proto tě prosíme, abys rozhodl, kdo z&#160;nás si má vzít princeznu za ženu.“</p>
			<p class="MLP_text ParaOverride-1">Král dlouho přemýšlel, potom odpověděl:</p>
			<p class="MLP_text ParaOverride-1">„Nesluší se, abych v&#160;takové věci rozhodoval za vás. Ale aspoň vám poradím. Jděte do světa; kdo přinese princezně nejvzácnější věc pod sluncem, ten si jistě zaslouží, aby ji dostal za ženu.“</p>
			<p class="MLP_text ParaOverride-1">Bratři souhlasili a&#160;ještě toho dne se vydali do světa. Na rozcestí za městem se rozloučili a&#160;každý putoval dál jinou cestou.</p>
			<p class="MLP_text ParaOverride-1">Netrvalo dlouho a&#160;první z&#160;bratrů přišel do velikého města. Prohlédl si obchody, prošel náměstí a&#160;trhy a&#160;uvažoval, co by mohlo být nejvzácnější na světě. Dlouho nemohl nic najít, až v&#160;jedné úzké uličce na konci města našel krámek prodavače koberců. Hned na první pohled se mu zalíbil krásný a&#160;nádherně tkaný koberec. Prohlížel si ho tak dlouho, až k&#160;němu přistoupil starý prodavač a&#160;řekl s&#160;uznáním:</p>
			<p class="MLP_text ParaOverride-1">„Je vidět, mladý příteli, že máš dobrý vkus. Ten koberec je však nejen krásný, ale i&#160;kouzelný. Když se na něj posadíš, zanese tě kamkoli na světě&#160;– stačí, abys jen vyslovil přání.“</p>
			<p class="MLP_text ParaOverride-1">Princ si hned pomyslil, že takový kouzelný koberec je jistě vzácnější než všechno ostatní, a&#160;zeptal se prodavače:</p>
			<p class="MLP_text ParaOverride-1">„A&#160;kolik žádáš za svůj koberec?“</p>
			<p class="MLP_text ParaOverride-1">„Tisíc zlaťáků,“ odpověděl prodavač. „Možná se ti to bude zdát hodně, ale nezapomeň, že můžeš v&#160;malé chvilce vidět celý svět&#160;– pouště i&#160;vysoké hory, cizí města, moře i&#160;pralesy, cokoli jen budeš chtít.“</p>
			<p class="MLP_text ParaOverride-1">„Koupím ten koberec,“ řekl princ rychle, aby si to prodavač nerozmyslel. Zaplatil tisíc zlaťáků, posadil se na koberec a&#160;zvolal:</p>
			<p class="MLP_text ParaOverride-1">„Chci zpátky domů!“</p>
			<p class="MLP_text ParaOverride-1">Koberec se pomalu vznesl, zakroužil nad tržištěm a&#160;zamířil zpátky ke královskému paláci.</p>
			<p class="MLP_text ParaOverride-1">Mezitím dorazil do města druhý princ. Prohlížel si trhy i&#160;obchody, náměstí i&#160;ulice, hlučné bazary i&#160;křivolaké uličky na okraji města. Hledal a&#160;hledal, co by bylo nejvzácnější na světě, ale stále nemohl nic najít. Už se chtěl vydat k&#160;dalšímu městu, když tu náhle uviděl mladého muže, který držel před okem dlouhý dalekohled a&#160;díval se někam k&#160;obzoru.</p>
			<p class="MLP_text ParaOverride-1">„Co vidíš v&#160;tom sklíčku?“ zeptal se princ zvědavě.</p>
			<p class="MLP_text ParaOverride-1">Mladý muž na něj pohlédl a&#160;usmál se.</p>
			<p class="MLP_text ParaOverride-1">„Abys věděl, to není sklíčko ledajaké. To je kouzelný dalekohled a&#160;já v&#160;něm vidím každé místo na světě. Stačí, abych jen vyslovil své přání: hned vidím cizí města, paláce králů, lodi na moři i&#160;ryby v&#160;hlubinách, všechno, nač si jen pomyslím. Podívej se!“</p>
			<p class="MLP_text ParaOverride-1">Princ si přiložil kouzelný dalekohled k&#160;oku. A&#160;protože ho zrovna v&#160;té chvíli napadlo, co asi dělá jeho bratr, uviděl nejstaršího prince, jak se vznáší na koberci mezi oblaky a&#160;míří domů.</p>
			<p class="MLP_text ParaOverride-1">„Kolik chceš za to sklíčko?“ zeptal se rychle a&#160;mladý muž řekl:</p>
			<p class="MLP_text ParaOverride-1">„Je to kouzelné sklíčko, nejvzácnější věc pod sluncem! Ale stačilo by mi pět tisíc zlaťáků.“</p>
			<p class="MLP_text ParaOverride-1">Princ mu dal pět tisíc zlaťáků a&#160;dalekohled byl jeho. Skočil na koně a&#160;rychle se vydal k&#160;domovu. Štval koně, jak jen mohl, pobízel ho ostruhami, letěl jako s&#160;větrem o&#160;závod. V&#160;polovině cesty spatřil staršího bratra, vznášel se mu přímo nad hlavou. Zamával na něj a&#160;koberec se snesl do trávy poblíž cesty.</p>
			<p class="MLP_text ParaOverride-1">Zatím dorazil do města třetí, nejmladší bratr. Obešel bazary, náměstí i&#160;všechny ulice a&#160;uličky, nahlížel do obchodů i&#160;do nejmenších krámků a&#160;přemýšlel, co asi může být nejvzácnější na světě.</p>
			<p class="MLP_text ParaOverride-1">Na jednom tržišti uviděl starce s&#160;dlouhými vlasy a&#160;vousy. Stařec měl před sebou hromádku červených jablek a&#160;vyvolával:</p>
			<p class="MLP_text ParaOverride-1">„Kupte si moje jablíčka, kupte si moje kouzelná jablíčka!“</p>
			<p class="MLP_text ParaOverride-1">Princ k&#160;němu přistoupil a&#160;zeptal se:</p>
			<p class="MLP_text ParaOverride-1">„Můžeš mi povědět, co je na tvých jablíčkách kouzelného? Vy­padají pěkně, to je pravda, ale proč říkáš, že jsou kouzelná?“</p>
			<p class="MLP_text ParaOverride-1">Stařec se na něj usmál a&#160;pravil:</p>
			<p class="MLP_text ParaOverride-1">„Nevěříš? Moje jablka dovedou vyléčit každou nemoc na světě. Stačí, když je přiložíš nemocnému k&#160;tváři a&#160;dáš mu třeba jen maličko přivonět, hned se uzdraví z&#160;každé nemoci.“</p>
			<p class="MLP_text ParaOverride-1">„To se mi líbí!“ zvolal princ. „Pověz, kolik stojí takové kouzelné jablíčko?“</p>
			<p class="MLP_text ParaOverride-1">„Když mi dáš sedm tisíc zlaťáků,“ odpověděl stařec, „můžeš si jedno vybrat.“</p>
			<p class="MLP_text ParaOverride-1">Princ si vybral to nejčervenější a&#160;nejvoňavější, zaplatil sedm tisíc zlaťáků a&#160;vydal se na zpáteční cestu.</p>
			<p class="MLP_text ParaOverride-1">Jeho dva bratři zatím uvažovali, co asi dělá nejmladší princ.</p>
			<p class="MLP_text ParaOverride-1">„Nic lehčího,“ řekl prostřední bratr, „zeptáme se kouzelného sklíč­ka.“</p>
			<p class="MLP_text ParaOverride-1">Přiložil si dalekohled k&#160;oku a&#160;uviděl nejmladšího prince, jak vyjíždí z&#160;bran města.</p>
			<p class="MLP_text ParaOverride-1">„Počkáme tu na něj,“ řekl princ, „ať se vrátíme domů všichni společně.“</p>
			<p class="MLP_text ParaOverride-1">Netrvalo dlouho a&#160;nejmladší bratr byl u&#160;nich. Seskočil z&#160;koně a&#160;zvědavě se ptal, jak pořídili.</p>
			<p class="MLP_text ParaOverride-1">„Podívej,“ řekl prostřední bratr, „co přináším princezně!“</p>
			<p class="MLP_text ParaOverride-1">A&#160;ukázal mu kouzelný dalekohled. „Stačí, abys ho přiložil k&#160;očím, a&#160;hned uvidíš toho, na koho zrovna myslíš.“</p>
			<p class="MLP_text ParaOverride-1">Nejmladší vzal dalekohled, podíval se a&#160;zvolal:</p>
			<p class="MLP_text ParaOverride-1">„To je zlé! To je moc zlé!“</p>
			<p class="MLP_text ParaOverride-1">„Co jsi uviděl?“ zeptali se oba bratři.</p>
			<p class="MLP_text ParaOverride-1">Nejmladší bratr byl bledý ve tváři.</p>
			<p class="MLP_text ParaOverride-1">„Naše princezna je nemocná! Leží na lůžku a&#160;všichni kolem pláčou. Co uděláme?“</p>
			<p class="MLP_text ParaOverride-1">„Co uděláme?“ opakoval nejstarší bratr bezradně.</p>
			<p class="MLP_text ParaOverride-1">„Musíme rychle domů,“ zvolal nejmladší. „Já ji vyléčím!“</p>
			<p class="MLP_text ParaOverride-1">Posadili se na kouzelný koberec a&#160;vznesli se vysoko do oblak. V&#160;malé chvíli byli na nádvoří královského paláce. Vyběhli po schodech do komnaty, v&#160;níž ležela princezna. Nejmladší zlehka přiložil jablko princezně k&#160;tváři a&#160;čekal, až vdechne jeho sladkou vůni. Sotva se princezna nadechla, vrátila se jí do tváří růžová barva. Otevřela oči a&#160;posadila se. Udiveně se rozhlédla a&#160;zeptala se:</p>
			<p class="MLP_text ParaOverride-1">„Co se to se mnou stalo?“</p>
			<p class="MLP_text ParaOverride-1">„Byla jsi nemocná,“ odpověděl nejmladší princ, „ale teď už je všechno zase v&#160;pořádku.“</p>
			<p class="MLP_text ParaOverride-1">Princezna se uzdravila a&#160;tři bratři předstoupili před krále, aby rozhodl, kdo z&#160;nich si ji má vzít za ženu.</p>
			<p class="MLP_text ParaOverride-1">Nejmladší řekl:</p>
			<p class="MLP_text ParaOverride-1">„To já jsem zachránil princezně život svým kouzelným jablíčkem! Proto bude jen spravedlivé, když si vezme mě.“</p>
			<p class="MLP_text ParaOverride-1">Prostřední syn zvolal:</p>
			<p class="MLP_text ParaOverride-1">„A&#160;k&#160;čemu by nám bylo tvé kouzelné jablko bez mého dalekohledu? Nebýt mě, nikdo z&#160;nás by ani netušil, že je princezna nemocná, a&#160;přišli bychom pozdě. Proto se ožením s&#160;princeznou já.“</p>
			<p class="MLP_text ParaOverride-1">A&#160;třetí bratr řekl:</p>
			<p class="MLP_text ParaOverride-1">„Co byste si počali s&#160;kouzelným jablkem i&#160;s&#160;kouzelným dalekohledem, kdybych neměl svůj létající koberec? Jen jeho zásluhou jsme přišli včas a&#160;mohli jsme zachránit princeznu! Jistě uznáte, že princeznu si zasloužím já.“</p>
			<p class="MLP_text ParaOverride-1">Král je všechny vyslechl a&#160;dlouho přemýšlel. Pak vstal a&#160;prohlásil:</p>
			<p class="MLP_text ParaOverride-1">„Vyslechněte můj soud. Největší právo na princeznu má prostřední z&#160;vás. Protože nebýt jeho kouzelného sklíčka, neměli byste ani tušení, že je princezna nemocná. Bude tedy spravedlivé, když se ožení s&#160;princeznou on.“</p>
			<p class="MLP_text ParaOverride-1">Rádi neradi podvolili se bratři otcovu rozhodnutí a&#160;král přikázal:</p>
			<p class="MLP_text ParaOverride-1">„Přiveďte princeznu!“</p>
			<p class="MLP_text ParaOverride-1">Přivedli princeznu a&#160;král jí všechno pověděl. Když skončil, zeptal se jí:</p>
			<p class="MLP_text ParaOverride-1">„Souhlasíš, že takové rozhodnutí je nejmoudřejší?“</p>
			<p class="MLP_text ParaOverride-1">Princezna pohlédla na nejmladšího bratra, zavrtěla hlavou a&#160;řekla:</p>
			<p class="MLP_text ParaOverride-1">„Nesouhlasím, protože nejvzácnější na světě je zdraví. Bude tedy spravedlivé, když si vezmu za muže toho, kdo mi přinesl kouzelné jablko.“</p>
			<p class="MLP_text ParaOverride-1">A&#160;o&#160;poznání tišeji dodala:</p>
			<p class="MLP_text ParaOverride-1">„Ještě vám musím povědět, že nejmladší bratr se mi líbí už od chvíle, kdy jsem ho viděla poprvé. Toho si vezmu za muže, nikoho jiného!“</p>
			<p class="MLP_text ParaOverride-1">A&#160;všichni uznali, že princezna je nejmoudřejší ze všech.</p>
		</div>
</body>
</html>