<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">Neposlušná manželka</p>
			<p class="MLP_text_bez1radku ParaOverride-1">V jedné vesnici žil mladý muž a&#160;ten se oženil s&#160;dívkou, kterou měl rád. Díval se na ni jako na obrázek, všechno se mu na ní líbilo: ruce i&#160;oči, ústa i&#160;vlasy. Smála se od rána do večera a&#160;to se mladému muži líbilo ze všeho nejvíc. Jen jednu chybu měla nevěsta: celý den chodila od ničeho k&#160;ničemu, a&#160;kam ji ráno postavil, tam ji večer našel.</p>
			<p class="MLP_text ParaOverride-1">Ženichovi to však nijak nevadilo. Když ráno žena nechtěla vstávat z&#160;postele, muž uvařil snídani, přinesl jí všechno, co si přála, a&#160;byl šťasten, že jí může udělat radost.</p>
			<p class="MLP_text ParaOverride-1">První sladké dny jejich manželství míjely a&#160;oba si připadali jako holoubci v&#160;lese. Přešel však nějaký čas a&#160;mladý muž musel jít pracovat na pole, aby nezarostlo býlím. Sotva kohout ráno zakokrhal, muž otevřel oči, povzdechl si a&#160;řekl:</p>
			<p class="MLP_text ParaOverride-1">„Nedá se nic dělat, musím jít orat. Jinak nic nesklidíme.“</p>
			<p class="MLP_text ParaOverride-1">Nevěsta ho objala kolem krku a&#160;zasmála se, až jí bílé zuby zasvítily.</p>
			<p class="MLP_text ParaOverride-1">„Nebuď hloupý,“ zašeptala mu do ucha, „kam bys chodil tak brzy? Zůstaň ještě se mnou!“</p>
			<p class="MLP_text ParaOverride-1">Muž ji pohladil po vlasech a&#160;zůstal s&#160;ní. Po nějaké chvíli zdvihl hlavu, uviděl, že slunce už dávno vyšlo, a&#160;řekl:</p>
			<p class="MLP_text ParaOverride-1">„Je nejvyšší čas. Půjdu, nebo budeme mít v&#160;zimě hlad.“</p>
			<p class="MLP_text ParaOverride-1">Vstal a&#160;oblékl se. Sklonil se nad svou ženou, políbil ji na čelo a&#160;pravil:</p>
			<p class="MLP_text ParaOverride-1">„Už musím jít. Buď tak hodná a&#160;přines mi v&#160;poledne oběd na pole.“</p>
			<p class="MLP_text ParaOverride-1">Žena se znovu zasmála a&#160;zvolala vesele:</p>
			<p class="MLP_text ParaOverride-1">„Nic ti nepřinesu!“</p>
			<p class="MLP_text ParaOverride-1">„Ale já to myslím doopravdy,“ řekl muž. „V&#160;poledne přijdeš a&#160;přineseš mi oběd. Jinak to nejde.“</p>
			<p class="MLP_text ParaOverride-1">„Nic ti nepřinesu,“ opakovala žena. „Budu se celý den těšit, až se vrátíš, a&#160;opravdu nevím, jak to bez tebe vydržím až do večera. Ale oběd ti nepřinesu.“</p>
			<p class="MLP_text ParaOverride-1">Muž byl už ve dveřích. Obrátil se a&#160;řekl:</p>
			<p class="MLP_text ParaOverride-1">„Poslouchej dobře. V&#160;poledne mi musíš přinést oběd, nezapomeň!“</p>
			<p class="MLP_text ParaOverride-1">Usmál se na ženu a&#160;odešel.</p>
			<p class="MLP_text ParaOverride-1">Zapřáhl volky do pluhu a&#160;plahočil se na tvrdém, kamenitém poli. Slunce stoupalo výš a&#160;výš, země byla suchá a&#160;nepoddajná. V&#160;poledne zavedl muž volky do stínu, dal jim trochu ječmene a&#160;posadil se do trávy ke studánce, aby si odpočinul. Čekal a&#160;čekal, až mu žena přinese oběd, ale žena nepřišla.</p>
			<p class="MLP_text ParaOverride-1">Když už viděl, že se nedočká, napil se vody ze studánky, zapřáhl volky a&#160;pustil se znovu do práce.</p>
			<p class="MLP_text ParaOverride-1">Večer se vrátil domů. Sotva otevřel dveře, žena ho objala a&#160;zvolala vesele:</p>
			<p class="MLP_text ParaOverride-1">„Tak jak ses měl celý den? Vidíš, že jsem měla pravdu? Řekla jsem, že ti oběd nepřinesu, a&#160;také jsem ti ho nepřinesla. Máš radost, že tvá miloučká ženička opravdu udělá, co řekne?“</p>
			<p class="MLP_text ParaOverride-1">„Ale já měl velký hlad,“ povzdychl si muž, „a také mi bylo bez tebe smutno.“</p>
			<p class="MLP_text ParaOverride-1">„Co na tom záleží,“ zvolala žena, „když jsme zase spolu! Máš mě rád a&#160;to je přece nejdůležitější ze všeho!“</p>
			<p class="MLP_text ParaOverride-1">„To je pravda, že tě mám rád,“ odpověděl muž, „ale příště už se mnou takhle nežertuj. Musím pracovat a&#160;nemám čas chodit na oběd domů. Teď udělám večeři, najíme se a&#160;ty mi zítra přineseš oběd na pole.“</p>
			<p class="MLP_text ParaOverride-1">Mladá žena se zasmála, až jí bílé zuby zasvítily, a&#160;zvolala:</p>
			<p class="MLP_text ParaOverride-1">„A&#160;ne a&#160;ne a&#160;ne! Nic ti nepřinesu!“</p>
			<p class="MLP_text ParaOverride-1">Pohladila ho po tváři a&#160;políbila na čelo. Potom se navečeřeli a&#160;šli spát.</p>
			<p class="MLP_text ParaOverride-1">Nazítří se muž probudil tak časně, že ještě ani kohout nezako­krhal. Zatřásl zlehka svou ženou, počkal, až otevře oči, a&#160;řekl jí:</p>
			<p class="MLP_text ParaOverride-1">„Moc mě to mrzí, ale musím už vstávat.“</p>
			<p class="MLP_text ParaOverride-1">A&#160;žena odpověděla rozespale:</p>
			<p class="MLP_text ParaOverride-1">„Ne, prosím tě, ještě ne! Nechci, abys každý den vstával tak brzo! Zůstaň se mnou ještě chvilku.“</p>
			<p class="MLP_text ParaOverride-1">Muž však vyskočil z&#160;postele a&#160;rychle se oblékl. Naklonil se nad svou ženou a&#160;řekl jí vážně:</p>
			<p class="MLP_text ParaOverride-1">„V&#160;poledne se musím najíst. Včera jsi nepřišla, dobrá, nebudeme už o&#160;tom mluvit. Ale dnes nezapomeň, pamatuj si to dobře!“</p>
			<p class="MLP_text ParaOverride-1">Žena otevřela oči a&#160;rozesmála se:</p>
			<p class="MLP_text ParaOverride-1">„Ne a&#160;ne a&#160;ne! Žádný oběd ti nepřinesu!“</p>
			<p class="MLP_text ParaOverride-1">„Ale ty mi ho přineseš,“ řekl muž. „Já budu pracovat na poli a&#160;ty mi přineseš oběd. Rozumíš?“</p>
			<p class="MLP_text ParaOverride-1">Žena ležela v&#160;posteli a&#160;pořád se smála.</p>
			<p class="MLP_text ParaOverride-1">„Ne a&#160;ne a&#160;ne! Uvidíš, že ti ho zase nepřinesu!“</p>
			<p class="MLP_text ParaOverride-1">Muž měl naspěch. Už byl ve dveřích, ale ještě se naposled obrátil a&#160;řekl prosebně:</p>
			<p class="MLP_text ParaOverride-1">„Já vím, že jenom žertuješ. Ale pamatuj si dobře, co ti povídám: v&#160;poledne mi přineseš oběd!“</p>
			<p class="MLP_text ParaOverride-1">Vyšel z&#160;chalupy, zapřáhl volky do pluhu a&#160;oral na svém vyprahlém, kamenitém poli. Když měl slunce nad hlavou, otřel si pot z&#160;čela, zavedl volky do stínu a&#160;dal jim trochu ječmene. Posadil se pod strom ke studánce a&#160;čekal na svou ženu. Čekal a&#160;čekal, ale žena nepřišla.</p>
			<p class="MLP_text ParaOverride-1">Napil se tedy vody ze studánky a&#160;dal se znovu do práce.</p>
			<p class="MLP_text ParaOverride-1">Večer se vrátil domů unavený a&#160;hladový. Sotva vkročil do dveří, žena mu skočila kolem krku a&#160;zvolala se smíchem:</p>
			<p class="MLP_text ParaOverride-1">„Tak vidíš, blázínku, že jsem ti nic nepřinesla! Ale ty mě máš rád a&#160;to je hlavní. Co záleží na jednom obědě!“</p>
			<p class="MLP_text ParaOverride-1">Políbila ho a&#160;byla šťastná, že jsou zase spolu. Muž řekl:</p>
			<p class="MLP_text ParaOverride-1">„To je pravda, že tě mám rád. Mám tě moc rád a&#160;ty to víš. Ale tyhle šprýmy budou muset přestat. Dvakrát jsem ti odpustil, ale pamatuj si dobře: zítra mi oběd přineseš a&#160;potom mi ho budeš nosit každý den.“</p>
			<p class="MLP_text ParaOverride-1">Žena ho pohladila a&#160;řekla mazlivě:</p>
			<p class="MLP_text ParaOverride-1">„A&#160;ne a&#160;ne a&#160;ne! Uvidíš, že ti oběd nepřinesu ani zítra, protože tvá miloučká ženička ráda hodně spí a&#160;ty ji máš moc rád!“</p>
			<p class="MLP_text ParaOverride-1">A&#160;smála se a&#160;zuby jí svítily jako dvě řádky bílých perel.</p>
			<p class="MLP_text ParaOverride-1">Udělali si kaši, navečeřeli se a&#160;šli spát. Nazítří se muž probudil pozdě. Kohout už dávno zakokrhal, slunce už vyšlo a&#160;muž teprve otevřel oči. Rovnýma nohama vyskočil z&#160;postele a&#160;začal se oblékat. Žena se polekala a&#160;řekla:</p>
			<p class="MLP_text ParaOverride-1">„Proč vstáváš tak brzo? Pojď si ještě na chvilku lehnout!“</p>
			<p class="MLP_text ParaOverride-1">„Nepůjdu,“ řekl muž, „protože jsem zaspal. Kohout už dávno kokrhal a&#160;slunce vyšlo nad obzor. Udělám rychle snídani a&#160;půjdu orat. V&#160;poledne mi přines oběd a&#160;nezapomeň, že s&#160;tím žertováním je konec.“</p>
			<p class="MLP_text ParaOverride-1">„Ty můj poklade ze všech pokladů nejdražší,“ odpověděla žena, „neříkej mi takové ošklivé věci! Přece víš, že tvá malá holčička ti žádný oběd nepřinese!“</p>
			<p class="MLP_text ParaOverride-1">„Ale přinese,“ odpověděl muž. „Říkám ti to potřetí a&#160;naposled. Dnes v&#160;poledne mi přineseš oběd a&#160;budeš mi ho nosit každý den.“</p>
			<p class="MLP_text ParaOverride-1">Žena se zasmála a&#160;zvolala:</p>
			<p class="MLP_text ParaOverride-1">„A&#160;ne a&#160;ne a&#160;ne! Uvidíš, že ti ho zase nepřinesu!“</p>
			<p class="MLP_text ParaOverride-1">„A&#160;já ti říkám,“ odpověděl muž, „že mi ho přineseš!“</p>
			<p class="MLP_text ParaOverride-1">A&#160;vyšel ze dveří. Žena se nepřestávala smát a&#160;volala za ním:</p>
			<p class="MLP_text ParaOverride-1">„A&#160;nepřinesu! Uvidíš, že ti ho zase nepřinesu!“</p>
			<p class="MLP_text ParaOverride-1">Muž zapřáhl volky do pluhu a&#160;oral své vyprahlé pole, plné kamení. V&#160;poledne dal volkům trochu ječmene a&#160;čekal u&#160;studánky na oběd. Žena však nepřišla. Napil se vody a&#160;oral až do večera.</p>
			<p class="MLP_text ParaOverride-1">Když slunce zapadlo, vydal se zpátky k&#160;domovu a&#160;cestou si v&#160;křoví uřízl silný prut. Sotva vstoupil na dvorek, žena vyběhla se smíchem ze dveří a&#160;zvolala:</p>
			<p class="MLP_text ParaOverride-1">„Vidíš, ty můj blázínku, že jsem ti oběd zase nepřinesla?“</p>
			<p class="MLP_text ParaOverride-1">Chtěla ho obejmout, avšak muž ustoupil dva kroky zpátky a&#160;několikrát ji přetáhl prutem. A&#160;učinil to s&#160;takovou silou, že se žena lekla, padla na zem jako bez ducha a&#160;při tom pádu si zlomila ruku.</p>
			<p class="MLP_text ParaOverride-1">Muž ji vzal do náruče a&#160;odnesl ji k&#160;ranhojiči. Ranhojič ji prohlédl a&#160;zeptal se:</p>
			<p class="MLP_text ParaOverride-1">„Dobrý člověče, jak se to jen mohlo stát?“</p>
			<p class="MLP_text ParaOverride-1">Muž mu všechno vyprávěl, ranhojič ženu ošetřil a&#160;srovnal jí zlomenou ruku. Když skončil, řekl:</p>
			<p class="MLP_text ParaOverride-1">„Teď je zase v&#160;pořádku, odveď si ji zpátky domů.“</p>
			<p class="MLP_text ParaOverride-1">Muž se zeptal:</p>
			<p class="MLP_text ParaOverride-1">„A&#160;kolik jsem dlužen?“</p>
			<p class="MLP_text ParaOverride-1">Ranhojič pokrčil rameny a&#160;řekl:</p>
			<p class="MLP_text ParaOverride-1">„Půl stříbrňáku.“</p>
			<p class="MLP_text ParaOverride-1">Muž sáhl za opasek a&#160;dal mu stříbrňák. Ranhojič vzal ze stolu půl stříbrňáku a&#160;chtěl mu ho dát nazpátek, avšak muž zavrtěl hlavou a&#160;řekl hodně nahlas, aby to žena dobře slyšela:</p>
			<p class="MLP_text ParaOverride-1">„Raději si ho nech, až zase přijdeme příště.“</p>
			<p class="MLP_text ParaOverride-1">Potom vzal ženu do náruče a&#160;odnesl ji domů. Od té doby mu žena přinášela oběd na pole každý den, poslouchala ho na slovo a&#160;dělala všechno, co mu na očích viděla.</p>
			<p class="MLP_text ParaOverride-1">A&#160;tak vzniklo ve Španělsku rčení:</p>
			<p class="MLP_text ParaOverride-1">Z&#160;převelké lenosti zlámala si kosti.</p>
			<p class="MLP_text ParaOverride-1">Pohádka končí, pálí v&#160;puse, přivál mě vítr, už mě nese dál. Po světě trochu rozhlédnu se, pohádku novou rád bych povídal.</p>
		</div>
</body>
</html>