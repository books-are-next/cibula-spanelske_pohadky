<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">O&#160;ženě, která nechtěla jíst <br/>se svým mužem</p>
			<p class="MLP_text_bez1radku ParaOverride-1">V&#160;jedné vesnici žili kdysi muž a&#160;žena. Žili klidně a&#160;spokojeně a&#160;bylo jim spolu dobře. Muž ráno odešel na pole, oral, sil nebo sekal, v&#160;poled­ne snědl polévku ve stínu platanu, promluvil pár slov se sousedem z&#160;vedlejšího pole a&#160;znovu se pustil do práce. Když slunce zapadlo, vrátil se domů ke své ženě a&#160;tak se to opakovalo den ze dne, rok za rokem.</p>
			<p class="MLP_text ParaOverride-1">Jednou v&#160;poledne opět seděl ve stínu platanu a&#160;pojídal řídkou polévku. Slunce pálilo, země byla rozpraskaná horkem a&#160;žárem. Venkovan chodil celé dopoledne sám a&#160;sám za svými volky, a&#160;tak si teď chtěl trochu popovídat.</p>
			<p class="MLP_text ParaOverride-1">„Mám tvrdý život,“ řekl sousedovi, „ale přiznám se ti, že jsem docela šťastný člověk. Jen jediná věc mě poslední dobou trápí: žena mi stůně.“</p>
			<p class="MLP_text ParaOverride-1">Soused se podivil:</p>
			<p class="MLP_text ParaOverride-1">„Stůně? A&#160;copak jí chybí?“</p>
			<p class="MLP_text ParaOverride-1">„Nevím,“ řekl venkovan smutně, „ale nechce vůbec jíst. Nejí ráno, nejí večer. Když se vrátím z&#160;pole, uvaří mi, ale sama si nevezme ani lžíci kaše. Mám o&#160;ni strach.“</p>
			<p class="MLP_text ParaOverride-1">„To mi nejde na rozum,“ odpověděl soused. „Vždyť je pořád tlustší a&#160;tlustší! Když sis ji bral, byla štíhlá jako proutek, a&#160;teď je jako sud. Kdyby opravdu nejedla, nebyla by tlustá. Nepovídej mi, že nejí!“</p>
			<p class="MLP_text ParaOverride-1">Muž pokrčil rameny.</p>
			<p class="MLP_text ParaOverride-1">„Říkám ti, že si přede mnou nikdy nevezme ani lžíci kaše! Nic, vůbec nic!“</p>
			<p class="MLP_text ParaOverride-1">Soused se zamyslel. Po chvíli zvedl hlavu a&#160;pravil:</p>
			<p class="MLP_text ParaOverride-1">„To je snadná pomoc. Když chceš vědět, proč nejí, vyzkoušej ji! Ráno zapřáhni volky a&#160;jdi na pole jako jindy. Já se ti o&#160;volky postarám, ty se vrátíš tajně domů, někam se schováš a&#160;budeš se dobře dívat.“</p>
			<p class="MLP_text ParaOverride-1">Druhého dne za svítání vyvedl muž volky ze stáje a&#160;řekl své ženě:</p>
			<p class="MLP_text ParaOverride-1">„Dnes jdu na pole k&#160;horám. Je to daleko a&#160;vrátím se hodně pozdě.“</p>
			<p class="MLP_text ParaOverride-1">Za vesnicí už čekal soused. Muž mu dal volky a&#160;vrátil se nepozorovaně ke své chalupě. Když žena vyšla na dvorek nasypat slepicím zrní, vklouzl do světnice a&#160;ukryl se v&#160;přístěnku.</p>
			<p class="MLP_text ParaOverride-1">Zatím se venku spustil liják a&#160;lilo jako z&#160;konve. Žena se vrátila, otřepala si vodu z&#160;vlasů, zastavila se uprostřed světnice a&#160;zvolala:</p>
			<p class="MLP_text ParaOverride-1">„Já chudák! Copak si dnes udělám k&#160;jídlu, když jsem tak nemocná? Ke všemu jsem ještě promokla na kůži! Snad abych si udělala pořádný hrnec kukuřičné kaše!“</p>
			<p class="MLP_text ParaOverride-1">Udělala si plný hrnec kaše, a&#160;ještě si do ní nalámala pecen chleba. Netrvalo dlouho a&#160;hrnec byl prázdný.</p>
			<p class="MLP_text ParaOverride-1">Žena vstala od stolu, protáhla se a&#160;řekla nahlas:</p>
			<p class="MLP_text ParaOverride-1">„Mám to zapotřebí, takhle se namáhat hned od časného rána? Musím si trochu odpočinout.“ Ulehla do postele a&#160;hned usnula.</p>
			<p class="MLP_text ParaOverride-1">Uplynula sotva hodina, žena se probudila. Otevřela oči a&#160;zvolala žalostně:</p>
			<p class="MLP_text ParaOverride-1">„Já snad umřu hladem! Kdybych spala ještě chvíli, určitě bych zeslábla tolik, že bych už ani z&#160;postele nevylezla. Musím se honem najíst!“</p>
			<p class="MLP_text ParaOverride-1">Vyběhla na dvůr a&#160;za chvíli se vrátila s&#160;dvanácti vejci. Udělala si z&#160;nich na rendlíku velikou placku, zakrojila půl pecnu chleba a&#160;v&#160;mžiku všechno snědla. Vylízala rendlík a&#160;žalostně si povzdechla:</p>
			<p class="MLP_text ParaOverride-1">„Už na mě zase padá únava! Musím si odpočinout.“</p>
			<p class="MLP_text ParaOverride-1">Zalezla do postele a&#160;spala až do oběda.</p>
			<p class="MLP_text ParaOverride-1">Muž v&#160;přístěnku měl hlad jako vlk, ale přemohl se a&#160;čekal, co bude dál.</p>
			<p class="MLP_text ParaOverride-1">V&#160;poledne se žena probudila. Vstala z&#160;postele, protáhla se a&#160;několikrát zívla.</p>
			<p class="MLP_text ParaOverride-1">„Já snad umřu hladem,“ zabědovala polohlasem. „Copak si jen vezmu, abych se trochu vzpamatovala? Nejlepší bude, když zaříznu tu černou slepici.“</p>
			<p class="MLP_text ParaOverride-1">Vzala nůž, vyběhla na dvorek a&#160;za chvíli se vrátila s&#160;oškubanou slepicí. Uvařila ji v&#160;omáčce a&#160;posadila se ke stolu. Za chvíli zbyly ze slepice jen kostičky. Ukrojila si půl pecnu chleba, rozlámala ho do omáčky a&#160;nakonec vylízala hrnec, že se jen svítil. Nějakou dobu seděla za stolem a&#160;dívala se před sebe. Hlava jí začala klesat.</p>
			<p class="MLP_text ParaOverride-1">„Jsem moc unavená,“ povzdychla si. „Trochu se prospím.“</p>
			<p class="MLP_text ParaOverride-1">A&#160;už byla v&#160;posteli.</p>
			<p class="MLP_text ParaOverride-1">Za dvě hodiny se probudila a&#160;hned zanaříkala:</p>
			<p class="MLP_text ParaOverride-1">„To je hlad, to je hlad! Musím se trochu najíst, jinak se hladem neudržím na nohou!“</p>
			<p class="MLP_text ParaOverride-1">Podusila si na rendlíku veliký kus masa, uvařila hrnec brambor a&#160;s&#160;chutí se pustila do jídla. Když dojedla, začalo se venku stmívat.</p>
			<p class="MLP_text ParaOverride-1">Žena vstala, pohlédla z&#160;okénka na cestu a&#160;řekla:</p>
			<p class="MLP_text ParaOverride-1">„Za chvíli tu bude můj muž. A&#160;já únavou sotva vidím!“</p>
			<p class="MLP_text ParaOverride-1">Zavázala si hlavu šátkem a&#160;lehla si do postele. Několikrát žalostně zavzdychala a&#160;pak usnula, jako by ji do vody hodil.</p>
			<p class="MLP_text ParaOverride-1">Muž se vyplížil po špičkách z&#160;přístěnku a&#160;nepozorovaně vyběhl z&#160;chalupy. Za vesnicí už čekal soused. Byl promoklý na kůži.</p>
			<p class="MLP_text ParaOverride-1">„Tak co jsi viděl?“ zeptal se zvědavě.</p>
			<p class="MLP_text ParaOverride-1">Vesničan jen mávl rukou a&#160;neodpověděl. Vzal volky a&#160;hnal je domů. Když je přivazoval ve stáji, byla už venku černočerná tma.</p>
			<p class="MLP_text ParaOverride-1">„Ženo,“ zvolal vesničan, „ženo moje! Pročpak mi nejdeš posvítit? Už není vidět ani na krok!“</p>
			<p class="MLP_text ParaOverride-1">Žena vyšla z&#160;chalupy s&#160;lampou v&#160;ruce a&#160;řekla slabým hlasem:</p>
			<p class="MLP_text ParaOverride-1">„Muži můj milovaný, kdybys jen věděl, jak mi dnes bylo zase špatně! Od rána mě bolí hlava a&#160;v&#160;žaludku mám křeče.“</p>
			<p class="MLP_text ParaOverride-1">Vesničan se na ni soucitně podíval a&#160;řekl:</p>
			<p class="MLP_text ParaOverride-1">„Kdybys věděla, jak mě to trápí! Vrať se raději do světnice, postarám se o&#160;všechno už sám. Jen abys mi nestonala!“</p>
			<p class="MLP_text ParaOverride-1">Žena se vrátila s&#160;mnoha vzdechy do chalupy a&#160;ulehla do postele. Netrvalo dlouho a&#160;muž přišel ze stáje. Žena si sáhla dlaní na zavázané čelo a&#160;zaúpěla:</p>
			<p class="MLP_text ParaOverride-1">„To je bolest, to je bolest! Musím vstát a&#160;připravit ti něco k&#160;jídlu. Jistě už máš hlad.“</p>
			<p class="MLP_text ParaOverride-1">„Když ti není dobře,“ odpověděl vesničan, „zůstaň raději v&#160;posteli.“</p>
			<p class="MLP_text ParaOverride-1">„Tak to bude lepší,“ řekla žena. „Budeš muset udělat večeři sám.“</p>
			<p class="MLP_text ParaOverride-1">Muž upekl dvě kukuřičné placky a&#160;zavolal na ženu:</p>
			<p class="MLP_text ParaOverride-1">„Pojď se najíst!“</p>
			<p class="MLP_text ParaOverride-1">A&#160;žena odpověděla:</p>
			<p class="MLP_text ParaOverride-1">„Jenom se najez. Já nemám hlad a&#160;jsem tak unavená, že bych ani neslezla z&#160;postele. Slabostí se celá třesu.“</p>
			<p class="MLP_text ParaOverride-1">„Pojď si vzít aspoň kousek,“ naléhal muž. „Nemůžeš přece pořád hladovět! To ti uškodí!“</p>
			<p class="MLP_text ParaOverride-1">„Copak nevidíš,“ zasténala žena, „že jsem nemocná? Nespolkla bych ani sousto! Ani lžíci bych neudržela v&#160;ruce, jak jsem zesláblá!“</p>
			<p class="MLP_text ParaOverride-1">„Já ti tedy tu lžíci podám,“ řekl muž a&#160;podal jí lžíci i&#160;talíř s&#160;plackou. Žena uchopila lžíci, ale ruka jí hned klesla.</p>
			<p class="MLP_text ParaOverride-1">„Nejde to. Jsem tak unavená, tak slabá!“</p>
			<p class="MLP_text ParaOverride-1">Muž tedy položil talíř i&#160;lžíci na stůl a&#160;řekl:</p>
			<p class="MLP_text ParaOverride-1">„Zítra zavolám bábu zaříkávačku. Musíš se léčit!“</p>
			<p class="MLP_text ParaOverride-1">A&#160;snědl obě placky. Když dojedl, žena vstala z&#160;postele, pomalu se přišourala ke stolu a&#160;sedla si na lavici. Pohlédla na muže a&#160;zeptala se ho lítostivě:</p>
			<p class="MLP_text ParaOverride-1">„Hodně jsi dnes zmokl? Pršelo od rána do večera!“</p>
			<p class="MLP_text ParaOverride-1">Muž položil pomalu lžíci na stůl a&#160;povzdychl si:</p>
			<p class="MLP_text ParaOverride-1">„Ženo moje milovaná, to byl nečas, že si to ani představit nedovedeš. Všude bláta po kolena, zrovna jako bych stál v&#160;tom hrnci kaše, co jsi snědla po ránu. A&#160;ten lijavec! Kapky vody byly ještě větší než ta vejce, co jsi snědla k&#160;polednímu. Odpoledne bylo ještě hůř, to padaly kroupy veliké jako ty dva pecny chleba. A&#160;kdybych se byl neschoval pod strom, který měl korunu skoro tak širokou, jako byla ta tvá placka, byl bych se vrátil domů zmoklý jako ta slepice, co jsi ji měla k&#160;večeři!“</p>
		</div>
</body>
</html>