<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-30" xml:lang="cs-CZ">
		<div class="Z-kladn--textový-r-meček">
			<p id="_idParaDest-32" class="MLP_uroven2_kapitola ParaOverride-1">Juan a&#160;zlatý prsten</p>
			<p class="MLP_text_bez1radku ParaOverride-1">Byl jednou jeden chudý vesničan. Měl jen děravou chalupu, psa, kočku, políčko ve stráni a&#160;tři syny: nejstarší se jmenoval Pedro, prostřední Pablo a&#160;nejmladší Juan. Všichni žili svorně a&#160;pomáhali si navzájem ze všech sil; avšak čím byli synové starší, tím větší starosti měl otec, vždyť políčko bylo jako dlaň a&#160;rodilo jen kamení.</p>
			<p class="MLP_text ParaOverride-1">Jednou seděl otec sám před chalupou, hlavu měl skloněnou a&#160;přemýšlel, co udělat, aby všichni neumřeli hladem. Mohl by dát syny do služby; ale ke komu? Sousedé na tom nebyli o&#160;nic líp a&#160;ve vsích kolem dokola žili jen stejní chudáci, kteří třeli bídu s&#160;nouzí.</p>
			<p class="MLP_text ParaOverride-1">Jak o&#160;tom tak rozvažoval, uslyšel náhle rachot kol. Zvedl oči a&#160;uviděl, že se po cestě blíží krásný kočár. Dojel až k&#160;chalupě, zastavil a&#160;ve dvířkách se objevil neznámý pán v&#160;černých šatech. Kývl na otce a&#160;řekl:</p>
			<p class="MLP_text ParaOverride-1">„Zdá se mi, že máš nějaké starosti. Nechceš dát náhodou syny někam do služby?“</p>
			<p class="MLP_text ParaOverride-1">Otec se podivil.</p>
			<p class="MLP_text ParaOverride-1">„Jak to můžeš vědět?“</p>
			<p class="MLP_text ParaOverride-1">Cizinec mávl rukou.</p>
			<p class="MLP_text ParaOverride-1">„Tady je chudý kraj a&#160;v&#160;každé rodině jsou na tom stejně. Tak chceš, nebo nechceš?“</p>
			<p class="MLP_text ParaOverride-1">„To se ví, že chci,“ pospíšil si otec s&#160;odpovědí. „A&#160;ty bys je vzal do služby všechny tři?“</p>
			<p class="MLP_text ParaOverride-1">Cizinec zavrtěl hlavou.</p>
			<p class="MLP_text ParaOverride-1">„Stačí mi jeden. Ten nejstarší. Když udělá všechno, co mu přikážu, bude se mít u&#160;mne dobře.“</p>
			<p class="MLP_text ParaOverride-1">Otec zavolal Pedra a&#160;řekl mu:</p>
			<p class="MLP_text ParaOverride-1">„Synáčku, toto je ode dneška tvůj pán. Jdi s&#160;ním a&#160;poslouchej ho ve všem na slovo.“</p>
			<p class="MLP_text ParaOverride-1">„Budu ho poslouchat,“ řekl Pedro, „jako poslouchám tebe.“</p>
			<p class="MLP_text ParaOverride-1">Rozloučil se s&#160;otcem, s&#160;oběma bratry, se psem i&#160;s&#160;kočkou, vyskočil vedle kočího a&#160;za chvilku kočár zmizel v&#160;oblaku prachu.</p>
			<p class="MLP_text ParaOverride-1">Jeli tři dny, až dojeli do města, do pánova paláce. Ráno za úsvitu probudil pán Pedra a&#160;přikázal mu:</p>
			<p class="MLP_text ParaOverride-1">„Pojedeš se mnou na dlouhou cestu. Vezmi košík a&#160;lano, motyku a&#160;velký pytel a&#160;poslouchej mě na slovo.“</p>
			<p class="MLP_text ParaOverride-1">Sedli na koně a&#160;jeli tři dlouhé dny a&#160;noci pustou krajinou, kde listí opadalo ze stromů horkem a&#160;skály žhnuly v&#160;palčivém slunci. Čtvrtého dne pán zastavil u&#160;opuštěné studny, seskočil z&#160;koně a&#160;řekl:</p>
			<p class="MLP_text ParaOverride-1">„Poslouchej dobře, co ti povím. Spustím tě po provaze do studny; ničeho se neboj, je už dávno vyschlá. Na dně budeš kopat: to, co nakopeš, dáš do košíku, třikrát zatáhneš za provaz a&#160;já koš vytáhnu. Až budeme mít pytel plný, vytáhnu tě. To je všechno, co na tobě žádám.“</p>
			<p class="MLP_text ParaOverride-1">„To není tak těžké,“ zasmál se Pedro a&#160;už se spouštěl do studny. Kopl motykou do vyschlého dna a&#160;užasl: pod tenkou vrstvou hlíny byly zlaté oblázky. Naplnil košík, přivázal ho k&#160;provazu a&#160;dal pánovi znamení. Pán vytáhl koš, vysypal zlato do pytle a&#160;spustil koš znovu do studny. Tak naplnil Pedro koš ještě třikrát. Čekal, až pán spustí koš počtvrté, ale místo koše začaly padat do studny velké kameny.</p>
			<p class="MLP_text ParaOverride-1">„Pane,“ zvolal Pedro a&#160;přitiskl se ke stěně studny, „co to děláte? Vždyť mě zabijete!“</p>
			<p class="MLP_text ParaOverride-1">Pán však házel kameny dál, až se mu podařilo Pedra zasáhnout. Ubožák klesl na dno studny a&#160;ztratil vědomí.</p>
			<p class="MLP_text ParaOverride-1">Muž ještě chvíli čekal, potom vsedl na koně a&#160;odjel.</p>
			<p class="MLP_text ParaOverride-1">Neuplynul ani týden a&#160;objevil se znovu před chalupou Pedrova otce.</p>
			<p class="MLP_text ParaOverride-1">„Dobrý muži,“ zvolal, „nedal bys ke mně do služby i&#160;svého druhého syna?“</p>
			<p class="MLP_text ParaOverride-1">„A&#160;copak je s&#160;Pedrem?“ zeptal se otec.</p>
			<p class="MLP_text ParaOverride-1">Cizinec se zamračil.</p>
			<p class="MLP_text ParaOverride-1">„Dlouho u&#160;mne nezůstal. Hned druhý den mi řekl, že odjíždí do světa, a&#160;pak už jsem ho neviděl. Ale neměj strach, jistě se vrátí, až ve světě zmoudří. Teď mi však pověz: chceš mi dát i&#160;svého druhého syna? Bude se mít u&#160;mne dobře.“</p>
			<p class="MLP_text ParaOverride-1">Otec zavolal Pabla a&#160;řekl mu:</p>
			<p class="MLP_text ParaOverride-1">„Chlapče, toto je ode dneška tvůj pán. Jeď s&#160;ním a&#160;poslouchej ho, jako bys poslouchal mě.“</p>
			<p class="MLP_text ParaOverride-1">Pablo se rozloučil s&#160;otcem a&#160;s&#160;Juanem, se psem i&#160;s&#160;kočkou, vyskočil vedle kočího a&#160;kočár zmizel v&#160;oblaku prachu.</p>
			<p class="MLP_text ParaOverride-1">Jeli tři dny, až dorazili do velkého města. Cizinec řekl Pablovi:</p>
			<p class="MLP_text ParaOverride-1">„Teď si odpočiň, protože brzy ráno spolu vyrazíme na dalekou cestu.“</p>
			<p class="MLP_text ParaOverride-1">Ráno za svítání sedli na koně a&#160;jeli tři dny a&#160;tři noci opuštěnou, vyprahlou krajinou. Čtvrtého dne pán zastavil před vyschlou studnou.</p>
			<p class="MLP_text ParaOverride-1">„Jsme tady! Vezmi si provaz, koš a&#160;motyku. Slezeš do studny, nakopeš mi do koše trochu hlíny ze dna a&#160;já koš vytáhnu. Až budeme mít pytel plný, vytáhnu i&#160;tebe. To je všechno, co na tobě chci.“</p>
			<p class="MLP_text ParaOverride-1">Pablo se ochotně spustil do studny. Sotva kopl motykou do hlíny, užasl: před očima se mu zaleskly veliké kusy zlata. Naplnil koš a&#160;zatahal za provaz. Pán koš vytáhl, vysypal zlato do pytle a&#160;spustil koš znovu do studny. Pablo jej naplnil podruhé, potřetí, ale když čekal, až pán spustí koš počtvrté, začaly padat do studny kameny.</p>
			<p class="MLP_text ParaOverride-1">Přitiskl se ke stěně a&#160;vykřikl:</p>
			<p class="MLP_text ParaOverride-1">„Pane, co to děláte? Vždyť mě zabijete!“</p>
			<p class="MLP_text ParaOverride-1">Pán však házel kameny dál, až se mu podařilo chlapce zasáhnout. Ještě chvíli čekal, ale když se ze studny nic neozývalo, sedl na koně a&#160;odjel.</p>
			<p class="MLP_text ParaOverride-1">Neuplynul ani týden a&#160;muž v&#160;černém se znovu objevil před chalupou. Vystoupil z&#160;kočáru a&#160;zvolal na otce:</p>
			<p class="MLP_text ParaOverride-1">„Dobrý muži, nechceš mi dát do služby svého třetího syna?“</p>
			<p class="MLP_text ParaOverride-1">„Pročpak ne?“ odpověděl otec. „Ale copak je s&#160;Pablem? Snad také neutekl?“</p>
			<p class="MLP_text ParaOverride-1">„Nechápu,“ řekl muž v&#160;černém, „proč to udělal. Zmizel hned druhého dne. Nejspíš se vydal za svým bratrem do světa. Ale neměj strach, určitě se ti oba vrátí. A&#160;teď mi pověz: dáš mi svého nejmladšího do služby? Jestliže umí poslouchat, bude se mít u&#160;mne dobře.“</p>
			<p class="MLP_text ParaOverride-1">Otec zavolal nejmladšího syna a&#160;řekl mu:</p>
			<p class="MLP_text ParaOverride-1">„Juane, toto je ode dneška tvůj pán. Jdi s&#160;ním, buď poctivý a&#160;poslouchej ho na slovo, jako posloucháš mě.“</p>
			<p class="MLP_text ParaOverride-1">Tak vstoupil Juan do služby k&#160;pánovi v&#160;černém. Rozloučil se s&#160;otcem, rozloučil se s&#160;kočkou i&#160;se psem a&#160;za chvíli zmizel v&#160;oblaku prachu.</p>
			<p class="MLP_text ParaOverride-1">Sotva kočár dorazil do města, řekl pán novému sluhovi:</p>
			<p class="MLP_text ParaOverride-1">„Odpočiň si, ráno nás čeká dlouhá cesta.“</p>
			<p class="MLP_text ParaOverride-1">Nazítří sedli oba na koně a&#160;vyrazili. Tři dny a&#160;tři noci jeli opuštěnou vyprahlou krajinou. Čtvrtého dne zrána pán zastavil u&#160;staré vyschlé studny. Seskočil z&#160;koně a&#160;řekl:</p>
			<p class="MLP_text ParaOverride-1">„Jsme tady! Vezmi si provaz, koš a&#160;motyku, spusť se do studny a&#160;nakopej tam trochu kamení. To je všechno, co na tobě chci.“</p>
			<p class="MLP_text ParaOverride-1">Juan se spustil poslušně do studny. Sotva se dotkl nohama dna, strnul jako solný sloup: místo kamenů a&#160;hlíny bylo na dně zlato, celé veliké kusy zlata, jež se leskly, až oči přecházely. Po malé chvíli Juan přivykl té nažloutlé záři a&#160;obezřetně se rozhlédl. U&#160;stěny studny spatřil nehybná těla svých bratrů a&#160;hned pochopil, co se stalo. Zdvihl rychle motyku a&#160;začal kopat; nekopal však do dna, ale do stěny, aby si vyhloubil úkryt. Když byl otvor dost veliký, přikrčil se v&#160;něm a&#160;čekal, co se bude dít.</p>
			<p class="MLP_text ParaOverride-1">„Tak co tam děláš?“ zvolal muž v&#160;černém. „Už je koš plný?“</p>
			<p class="MLP_text ParaOverride-1">Juan neodpověděl. Chvíli bylo ticho, potom začaly padat do studny veliké kameny.</p>
			<p class="MLP_text ParaOverride-1">„Jsi tam?“ zvolal muž v&#160;černém znovu.</p>
			<p class="MLP_text ParaOverride-1">Juan mlčel. Muž v&#160;černém byl přesvědčen, že je chlapec mrtev, sedl na koně a&#160;odjel.</p>
			<p class="MLP_text ParaOverride-1">Když dusot kopyt dozněl v&#160;dálce, Juan vylezl z&#160;úkrytu. Pozorně si prohlížel stěny studny a&#160;uvažoval, jak se dostane nahoru. Náhle spatřil v&#160;štěrbině nad svou hlavou slabou záři. Sáhl do skuliny a&#160;vytáhl krásný zlatý prsten se vzácným kamenem. Navlékl si ho na prst, a&#160;jak ho leštil rukávem, třikrát prstenem otočil. V&#160;tu chvíli uslyšel slabý hlas:</p>
			<p class="MLP_text ParaOverride-1">„Pověz, co žádáš? Jsem tady, abych splnil každé tvé přání.“</p>
			<p class="MLP_text ParaOverride-1">Juan se dlouho nerozmýšlel a&#160;řekl:</p>
			<p class="MLP_text ParaOverride-1">„Žádám, abys mě i&#160;mé bratry vytáhl z&#160;této studny. Žádám, aby oba bratři byli zase živí a&#160;zdraví. A&#160;ještě žádám, ať jsme všichni zase doma!“</p>
			<p class="MLP_text ParaOverride-1">Sotva domluvil, stáli všichni tři bratři před otcovou chalupou. Chudák otec seděl zrovna na prahu a&#160;vzpomínal na své syny; když je spatřil před sebou, vyskočil a&#160;slzy radosti mu vytryskly z&#160;očí. Objali ho a&#160;vyprávěli mu, co se jim přihodilo.</p>
			<p class="MLP_text ParaOverride-1">Stařec si povzdechl a&#160;pravil:</p>
			<p class="MLP_text ParaOverride-1">„Kdybyste věděli, jak jsem rád, že jste unikli z&#160;takového nebezpečí! Jenom mě trápí, že vás nemohu přivítat, jak se sluší a&#160;patří. Nemám doma ani krajíček chleba.“</p>
			<p class="MLP_text ParaOverride-1">Juan se usmál a&#160;řekl:</p>
			<p class="MLP_text ParaOverride-1">„Nedělej si starosti, otče.“</p>
			<p class="MLP_text ParaOverride-1">Zatočil třikrát prstenem a&#160;v&#160;chalupě se ozval slabý hlas:</p>
			<p class="MLP_text ParaOverride-1">„Pověz, co žádáš? Jsem tady, abych splnil každé tvé přání.“</p>
			<p class="MLP_text ParaOverride-1">Juan zvolal vesele:</p>
			<p class="MLP_text ParaOverride-1">„Žádám plný stůl jídla!“</p>
			<p class="MLP_text ParaOverride-1">Ještě ani nedomluvil, a&#160;už byl stůl plný jídla. Jedli, pili a&#160;hodovali dlouho do noci, něco dali i&#160;psovi a&#160;kočce.</p>
			<p class="MLP_text ParaOverride-1">Bída se vytratila z&#160;nízké chalupy. Juanův prsten vykouzlil všechno, co si jen přáli: chleba i&#160;mléko, víno i&#160;olivy, nové šaty i&#160;boty, novou střechu na chalupu, boudu pro psa i&#160;pelíšek kočce.</p>
			<p class="MLP_text ParaOverride-1">Jednoho dne Juan zase otočil prstenem. Sotva se ozval tajemný hlas, Juan řekl:</p>
			<p class="MLP_text ParaOverride-1">„Chci, abys mi postavil nový dům. Ale musí stát přímo proti paláci španělského krále a&#160;musí být větší a&#160;krásnější, než má sám král.“</p>
			<p class="MLP_text ParaOverride-1">Sotva domluvil, ocitli se všichni ve veliké síni zdobené kožešinami a&#160;drahocennými závěsy.</p>
			<p class="MLP_text ParaOverride-1">Právě v&#160;tom okamžiku pohlédl španělský král náhodou z&#160;okna a&#160;strnul: na svahu přímo proti jeho sídlu se zvedal k&#160;nebi nádherný palác. Král si protřel oči, jako by zaháněl zlý sen, a&#160;vykřikl:</p>
			<p class="MLP_text ParaOverride-1">„Kdo si to postavil palác přímo proti mým oknům? A&#160;jak to dokázal přes noc? Vždyť ještě večer tam byla vinice!“</p>
			<p class="MLP_text ParaOverride-1">Nikdo z&#160;jeho rádců neuměl odpovědět, král zlostně zadupal a&#160;zvolal:</p>
			<p class="MLP_text ParaOverride-1">„Hned se vydejte do toho paláce a&#160;řekněte mým jménem jeho pánovi, že ho zvu na večeři!“</p>
			<p class="MLP_text ParaOverride-1">Rádcové vyřídili Juanovi vzkaz a&#160;čekali na odpověď.</p>
			<p class="MLP_text ParaOverride-1">„Povězte panu králi,“ řekl Juan vesele, „že rád přijdu! Ale nebudu sám, přijdou se mnou ještě moji bratři a&#160;otec. Přijdeme všichni, jen pes a&#160;kočka zůstanou doma a&#160;budou hlídat.“</p>
			<p class="MLP_text ParaOverride-1">Večer je král uvítal ve svém paláci. Seděli v&#160;hodovní síni a&#160;rozprávěli, pili a&#160;zase rozprávěli. Králi se líbili všichni čtyři, avšak princezna, jeho dcera, měla oči jen pro Juana, jiného neviděla a&#160;neslyšela. A&#160;když je král při loučení srdečně zval, aby ho zase brzy navštívili, pozvala princezna Juana ještě srdečněji.</p>
			<p class="MLP_text ParaOverride-1">Sotva se objevili v&#160;královském paláci znovu, princezna vzala Juana za ruku a&#160;odvedla ho do zahrady. Ukázala mu své nejkrásnější růže, křišťálový potok v&#160;trávě i&#160;labutě na jezírku. Seděli spolu v&#160;zeleném loubí a&#160;princezna se zeptala:</p>
			<p class="MLP_text ParaOverride-1">„Juane, jak jsi dokázal postavit palác za jedinou noc?“</p>
			<p class="MLP_text ParaOverride-1">„Sám bych to sotva dokázal,“ odpověděl Juan podle pravdy, „ale mám kouzelný prsten, který mi splní každé přání.“</p>
			<p class="MLP_text ParaOverride-1">Princezna se rozesmála, myslela, že Juan jen žertuje, ale večer všechno vyprávěla králi, svému otci.</p>
			<p class="MLP_text ParaOverride-1">Král si pomyslil: Co když to nebyl jenom žert? Co když je to pravda?</p>
			<p class="MLP_text ParaOverride-1">A&#160;když přišel Juan druhého dne znovu za princeznou, řekl mu:</p>
			<p class="MLP_text ParaOverride-1">„Dcera mi vyprávěla, že máš kouzelný prsten. Víš co? Postav mi uprostřed moře zlatý zámek, a&#160;k&#160;tomu zámku ať vede stříbrný most. Až to všechno uděláš, dám ti princeznu za ženu.“</p>
			<p class="MLP_text ParaOverride-1">„Nic není lehčího,“ odpověděl Juan. „Zítra ráno se podívej z&#160;okna, budeš mít, co žádáš.“</p>
			<p class="MLP_text ParaOverride-1">Začínalo teprve svítat, když krále probudila podivná záře. Při­stoupil k&#160;oknu, uviděl daleko na moři zlatý zámek a&#160;k&#160;němu vedl stříbrný most.</p>
			<p class="MLP_text ParaOverride-1">Král přivolal princeznu a&#160;řekl jí:</p>
			<p class="MLP_text ParaOverride-1">„Dcero, byl bych rád, kdyby sis vzala nejmladšího z&#160;bratrů za muže. Souhlasíš?“</p>
			<p class="MLP_text ParaOverride-1">Princezna ho objala a&#160;zvolala:</p>
			<p class="MLP_text ParaOverride-1">„A&#160;jak ráda!“</p>
			<p class="MLP_text ParaOverride-1">Zatímco král připravoval svatbu, princezna se procházela s&#160;Juanem po zahradě. Usedli v&#160;zeleném loubí a&#160;princezna řekla:</p>
			<p class="MLP_text ParaOverride-1">„Juane, půjč mi svůj kouzelný prsten!“</p>
			<p class="MLP_text ParaOverride-1">Juan nechtěl, ale princezna prosila, žadonila a&#160;škemrala tak dlouho, až povolil. Stáhl prsten, podal ho princezně a&#160;řekl:</p>
			<p class="MLP_text ParaOverride-1">„Půjčím ti ho, ale zítra ráno mi ho musíš vrátit.“</p>
			<p class="MLP_text ParaOverride-1">Sotva odešel, princezna si navlékla prsten a&#160;s&#160;obdivem si ho prohlížela.</p>
			<p class="MLP_text ParaOverride-1">Náhle se lekla. Před ní stál neznámý muž v&#160;černém a&#160;řekl:</p>
			<p class="MLP_text ParaOverride-1">„Princezno, máš krásný prsten. Ukaž mi ho!“</p>
			<p class="MLP_text ParaOverride-1">„To není můj prsten,“ odpověděla princezna. „Patří Juanovi a&#160;splní mu každé přání. Ale když chceš, podívej se na něj.“</p>
			<p class="MLP_text ParaOverride-1">„Je to asi opravdu vzácný prsten,“ přikývl cizinec, „ale já mám ještě vzácnější! Když si ho navlékneš, budeš krásnější než všechny ostatní princezny na světě.“</p>
			<p class="MLP_text ParaOverride-1">Ukázal princezně prsten.</p>
			<p class="MLP_text ParaOverride-1">„Vyzkoušej si ho, však uvidíš, jak ti bude slušet!“</p>
			<p class="MLP_text ParaOverride-1">Princezna si navlékla prsten a&#160;radostí vykřikla. Byl opravdu krásný a&#160;padl jí na prst jako ulitý.</p>
			<p class="MLP_text ParaOverride-1">„Můžeš si ho nechat,“ řekl cizinec. „Jdi se podívat do studánky, jak jsi zkrásněla! Já si zatím prohlédnu ten Juanův.“</p>
			<p class="MLP_text ParaOverride-1">Princezna mu podala Juanův prsten a&#160;běžela ke studánce. Muž v&#160;černém otočil rychle prstenem a&#160;v&#160;tu chvíli se ozval slabý hlas:</p>
			<p class="MLP_text ParaOverride-1">„Pověz, co žádáš? Jsem tady, abych splnil každé tvé přání.“</p>
			<p class="MLP_text ParaOverride-1">Muž v&#160;černém zašeptal, aby ho princezna neslyšela:</p>
			<p class="MLP_text ParaOverride-1">„Chci, abys mě odnesl do zlatého zámku na moři. A&#160;také chci, abys zničil stříbrný most, který k&#160;němu vede. Nic víc.“</p>
			<p class="MLP_text ParaOverride-1">V&#160;tom okamžiku muž v&#160;černém zmizel a&#160;stříbrný most se propadl do hlubin. Král v&#160;paláci zaslechl bouřící moře a&#160;přistoupil k&#160;oknu. Most byl pryč, jen voda se pěnila a&#160;veliké vlny narážely na břeh. Uviděl to i&#160;Juan. Přiběhl za princeznou a&#160;zvolal:</p>
			<p class="MLP_text ParaOverride-1">„Co se stalo? Kde máš prsten?“</p>
			<p class="MLP_text ParaOverride-1">Princezna mu vypověděla, co se přihodilo, a&#160;prosila ho za odpuštění. Juan mávl rukou a&#160;řekl:</p>
			<p class="MLP_text ParaOverride-1">„Co je pryč, je pryč. Hlavně že mám tebe, ty pro mě znamenáš víc než kouzelný prsten.“</p>
			<p class="MLP_text ParaOverride-1">Jestliže však odpustil Juan, neodpustil král. Zavolal si Juana a&#160;řekl mu:</p>
			<p class="MLP_text ParaOverride-1">„Když nebudu mít do tří dnů stříbrný most ke zlatému zámku, nedám ti princeznu. Rozhodni se sám.“</p>
			<p class="MLP_text ParaOverride-1">Juan šel smutně k&#160;otci a&#160;k&#160;bratrům a&#160;vyprávěl jim, co se stalo i&#160;co mu přikázal král. Přemýšleli, rozvažovali, na nic nemohli přijít. Znenadání se otřel Juanovi o&#160;nohu pes, z&#160;druhé strany se k&#160;němu lísala kočka. Juan je pohladil po hlavě a&#160;pes řekl lidskou řečí:</p>
			<p class="MLP_text ParaOverride-1">„My ti pomůžeme.“</p>
			<p class="MLP_text ParaOverride-1">A&#160;kočka dodala tenkým kočičím hláskem:</p>
			<p class="MLP_text ParaOverride-1">„Byli jste k&#160;nám vždycky hodní a&#160;dělili jste se s&#160;námi o&#160;všechno, co jste měli. Teď vám to oplatíme.“</p>
			<p class="MLP_text ParaOverride-1">Vyběhli z&#160;paláce a&#160;běželi až k&#160;mořskému břehu. V&#160;dálce na obzoru zářil zlatý zámek.</p>
			<p class="MLP_text ParaOverride-1">„Co budeme dělat?“ zeptal se pes.</p>
			<p class="MLP_text ParaOverride-1">Kočka přecházela po písku sem a&#160;tam a&#160;přemýšlela.</p>
			<p class="MLP_text ParaOverride-1">„Už to mám,“ zvolala náhle, „už jsem na to přišla! Vezmi mě na záda, poplaveme k&#160;zámku.“</p>
			<p class="MLP_text ParaOverride-1">Pes vzal kočku na záda, skočil do vody a&#160;plaval s&#160;ní až ke zlatému zámku. Vylezl na břeh, kočka seskočila a&#160;pes se otřepal.</p>
			<p class="MLP_text ParaOverride-1">Kočka se opřela předními tlapkami o&#160;zlatou bránu, několikrát zamňoukala a&#160;zvolala:</p>
			<p class="MLP_text ParaOverride-1">„Já jsem královna všech koček! Ať sem hned přijde královna všech myší! Když nepřijde, přivedu sem kočky z&#160;celého světa a&#160;bude s&#160;vámi zle!“</p>
			<p class="MLP_text ParaOverride-1">Za malou chvíli se objevila v&#160;bráně královna všech myší a&#160;zeptala se udýchaně:</p>
			<p class="MLP_text ParaOverride-1">„Co si přeješ, královno koček?“</p>
			<p class="MLP_text ParaOverride-1">„Chci,“ rozkázala kočka, „abys mi přinesla Juanův prsten. Ukradl ho cizinec v&#160;černém, jistě ho u&#160;něj najdeš.“</p>
			<p class="MLP_text ParaOverride-1">Myší královna svolala všechny myši a&#160;přikázala jim, aby našly prsten. Myši se rozběhly po celém zámku, hledaly a&#160;hledaly, ale marně. Prsten nenašly a&#160;smutně se vracely ke své královně. Docela nakonec přiběhla malá drobná myška a&#160;vypískla:</p>
			<p class="MLP_text ParaOverride-1">„Královno, našla jsem prsten! Má ho muž v&#160;černém, ale šel právě spát a&#160;připevnil si prsten k&#160;nosu, aby mu ho nikdo nevzal.“</p>
			<p class="MLP_text ParaOverride-1">„To pro mě bude hračka,“ řekla myší královna a&#160;rozběhla se do ložnice. Potichu se vyšplhala na polštář k&#160;spáči a&#160;konečkem ocásku ho třikrát polechtala pod nosem. Muž kýchl, až se zámek otřásl, prsten mu odletěl od nosu, cinkl o&#160;protější stěnu a&#160;skutálel se na podlahu. Myší královna ho rychle uchopila a&#160;odnesla k&#160;bráně.</p>
			<p class="MLP_text ParaOverride-1">Kočka jí poděkovala, vzala prsten do zubů, uvelebila se psovi na hřbetě a&#160;pes skočil do vody. Plaval a&#160;plaval, ale připadalo mu, že se břeh nepřibližuje. Postěžoval si kočce:</p>
			<p class="MLP_text ParaOverride-1">„Vlny mě strhávají zpátky do moře. Myslíš, že se vrátíme včas? Co uděláme, když král zatím vyžene tři bratry i&#160;jejich otce?“</p>
			<p class="MLP_text ParaOverride-1">Kočka nemohla odpovědět, protože držela v&#160;zubech prsten. Pes se znepokojil a&#160;zeptal se starostlivě:</p>
			<p class="MLP_text ParaOverride-1">„Nestalo se ti nic?“</p>
			<p class="MLP_text ParaOverride-1">Kočka zase neodpověděla. Teď už se pes vylekal doopravdy a&#160;zvolal:</p>
			<p class="MLP_text ParaOverride-1">„Tak mi aspoň odpověz! Jestli mi neodpovíš, shodím tě do moře, a&#160;doplav si ke břehu sama!“</p>
			<p class="MLP_text ParaOverride-1">Kočka neměla ráda vodu, jako ji nemá ráda žádná kočka, a&#160;řekla rychle:</p>
			<p class="MLP_text ParaOverride-1">„Nemohu ti odpovědět, protože mám v&#160;zubech Juanův prsten!“</p>
			<p class="MLP_text ParaOverride-1">V&#160;tom okamžiku jí prsten vypadl a&#160;klesl na dno.</p>
			<p class="MLP_text ParaOverride-1">„Vidíš,“ zvolala kočka, „co jsi způsobil? Plav rychleji, ať jsme co nejdřív na břehu!“ Pes zdvojnásobil své úsilí a&#160;zanedlouho vylezl na písečný břeh. Kočka seskočila, obrátila se k&#160;moři a&#160;zvolala:</p>
			<p class="MLP_text ParaOverride-1">„Královno všech ryb, volá tě královna koček celého světa! Připluj rychle ke břehu, nebo přivedu všechny své kočky!“</p>
			<p class="MLP_text ParaOverride-1">Netrvalo dlouho a&#160;z&#160;moře se vynořila hlava rybí královny. Byla celá porostlá škeblemi a&#160;malými ráčky.</p>
			<p class="MLP_text ParaOverride-1">„Co si přeješ?“ zeptala se královna ryb polekaně.</p>
			<p class="MLP_text ParaOverride-1">„Přikaž všem rybám, aby mi vylovily ze dna Juanův prsten. Jestliže to hned neučiníš, přivedu všechny kočky a&#160;s&#160;rybami bude zle!“</p>
			<p class="MLP_text ParaOverride-1">„Přinesu ti ho,“ řekla královna, „i kdybych měla sama prohledat celé moře!“</p>
			<p class="MLP_text ParaOverride-1">A&#160;rychle se ponořila. Všechny ryby se pustily do hledání, ale jedna po druhé se smutně vracely ke královně, prsten nenašly. Až docela nakonec připlula malá rybička a&#160;řekla:</p>
			<p class="MLP_text ParaOverride-1">„Královno, tady máš prsten. Našla jsem ho pod skalním útesem mezi mušlemi.“</p>
			<p class="MLP_text ParaOverride-1">Rybí královna jako šíp zamířila ke břehu, vynořila se před kočkou a&#160;řekla:</p>
			<p class="MLP_text ParaOverride-1">„Královno všech koček, tady je tvůj prsten. Jsem šťastná, že jsme ho našly.“</p>
			<p class="MLP_text ParaOverride-1">Kočka poděkovala a&#160;rozběhla se k&#160;paláci, pes v&#160;patách za ní. Vběhli do síně, kde smutně seděli kolem stolu tři bratři s&#160;otcem, a&#160;položili jim prsten k&#160;nohám.</p>
			<p class="MLP_text ParaOverride-1">Juan je objal a&#160;dlouho jim děkoval; potom si navlékl prsten a&#160;třikrát jím otočil. Sotva jím otočil potřetí, ozval se slabý hlas:</p>
			<p class="MLP_text ParaOverride-1">„Co žádáš? Jsem tady, abych splnil každé tvé přání.“</p>
			<p class="MLP_text ParaOverride-1">„Prosím tě,“ řekl Juan, „postav znovu stříbrný most a&#160;odnes nás všechny zpátky domů. Ale i&#160;s&#160;princeznou!“</p>
			<p class="MLP_text ParaOverride-1">Právě v&#160;tu chvíli stál král u&#160;okna a&#160;díval se na moře. Znenadání se voda zapěnila, odněkud ode dna se vyvalily zelené vlny a&#160;z&#160;hlubin se vynořil stříbrný most; stékaly z&#160;něho kapky mořské vody.</p>
			<p class="MLP_text ParaOverride-1">Král radostně zatleskal, obrátil se a&#160;zvolal:</p>
			<p class="MLP_text ParaOverride-1">„Princezno, dcero, pojď se podívat!“</p>
			<p class="MLP_text ParaOverride-1">Avšak princezna neodpovídala. Král rychle poslal pro Juana, ale posel se vrátil a&#160;oznámil:</p>
			<p class="MLP_text ParaOverride-1">„Králi, Juanův palác zmizel, je tam jen vinice ve svahu, tři bratři i&#160;s&#160;otcem jsou pryč!“</p>
			<p class="MLP_text ParaOverride-1">Král přikázal, aby hledali princeznu po celém paláci i&#160;v&#160;zahradě, ale nenašli ji.</p>
			<p class="MLP_text ParaOverride-1">To už byli tři bratři, otec, pes a&#160;kočka dávno doma. I&#160;s&#160;princeznou.</p>
			<p class="MLP_text ParaOverride-1">Juan si vzal princeznu za ženu a&#160;všichni žili šťastně až do smrti: Juan, Pablo, Pedro, otec, pes, kočka i&#160;princezna. Život si šťastně prožili, koroptvemi se živili. Mně dali k&#160;jídlu jenom kost, dělali na mě dlouhý nos.</p>
		</div>
</body>
</html>