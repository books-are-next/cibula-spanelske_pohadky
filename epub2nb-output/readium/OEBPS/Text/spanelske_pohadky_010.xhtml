<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">Zlatý kočár</p>
			<p class="MLP_text_bez1radku ParaOverride-1">Byl jednou jeden král a&#160;ten si přál mít zlatý kočár. Zavolal svého komořího a&#160;řekl mu:</p>
			<p class="MLP_text ParaOverride-1">„Můj milý komoří! Už mám všechno, co si král tak veliké země může přát, jenom zlatý kočár mi chybí. A&#160;to mě trápí. Musíš najít někoho, kdo by věděl, jak takový kočár získat. Královská pokladna je prázdná a&#160;zlata bych v&#160;ní nenašel ani na prstýnek. Kdo mi dobře poradí, dostane mou dceru za ženu; kdo špatně, přijde o&#160;hlavu.“</p>
			<p class="MLP_text ParaOverride-1">Komoří se uklonil a&#160;pravil:</p>
			<p class="MLP_text ParaOverride-1">„Nedělej si starosti, náš králi a&#160;pane. Hned zítra dám rozhlásit po celé zemi tvé přání.“</p>
			<p class="MLP_text ParaOverride-1">Když ho král milostivě propustil, komoří si dal přivolat královského trubače a&#160;řekl mu:</p>
			<p class="MLP_text ParaOverride-1">„Můj milý trubači, dostali jsme svízelný úkol. Hned zítra dáš rozhlásit po celé zemi, že náš nejmilostivější pán a&#160;král hledá někoho, kdo by mu poradil, jak získat zlatý kočár. Kdo poradí dobře, dostane princeznu za ženu, kdo poradí špatně, ztratí hlavu.“</p>
			<p class="MLP_text ParaOverride-1">Trubač se uklonil a&#160;řekl:</p>
			<p class="MLP_text ParaOverride-1">„Nedělej si starosti, pane komoří! Zítra bude vědět celá země, že náš pán a&#160;král zatoužil po zlatém kočáře.“</p>
			<p class="MLP_text ParaOverride-1">Nazítří ráno vyhledal trubač bubeníka a&#160;vydal se s&#160;ním na největší náměstí. Sotva se shromáždili všichni lidé z&#160;města, trubač třikrát zatroubil:</p>
			<p class="MLP_text ParaOverride-1">Tramtaratá! Tramtaratá! Tramtaratá!</p>
			<p class="MLP_text ParaOverride-1">Bubeník třikrát zabubnoval:</p>
			<p class="MLP_text ParaOverride-1">Ratatabum! Ratatabum! Ratatabum!</p>
			<p class="MLP_text ParaOverride-1">Když zabubnoval potřetí, zvolal trubač jasným hlasem:</p>
			<p class="MLP_text ParaOverride-1">„Náš nejmilostivější pán a&#160;král dává každému na vědomí, že si přeje mít zlatý kočár. Kdo mu dobře poradí, jak takový kočár získat, dostane princeznu za ženu; kdo poradí špatně, přijde o&#160;hlavu. Takový je příkaz našeho pána a&#160;krále. A&#160;kdokoli mě slyšel, ať jde a&#160;poví to bez odkladu těm, kteří neslyšeli.“</p>
			<p class="MLP_text ParaOverride-1">Lidé vyslechli trubače a&#160;řekli si:</p>
			<p class="MLP_text ParaOverride-1">„Nebylo by špatné dostat za ženu princeznu. Ale špatné by bylo, kdyby člověk přišel o&#160;hlavu. Kde vzít tolik zlata, aby stačilo na celý kočár, když královská pokladna je prázdná jako rozeschlý sud?“</p>
			<p class="MLP_text ParaOverride-1">A&#160;nikdo se nepřihlásil.</p>
			<p class="MLP_text ParaOverride-1">Trubač a&#160;bubeník objeli celou zemi a&#160;všude hlásali královo přání. Avšak nenašel se jediný člověk, který by věděl, jak opatřit tolik zlata.</p>
			<p class="MLP_text ParaOverride-1">Až jednoho dne zaklepal kdosi na bránu králova paláce a&#160;zvolal:</p>
			<p class="MLP_text ParaOverride-1">„Lidé dobří! Honem mi otevřte, jdu za králem!“</p>
			<p class="MLP_text ParaOverride-1">Stráž pootevřela bránu.</p>
			<p class="MLP_text ParaOverride-1">„Co chceš našemu králi?“ zeptal se voják přísně a&#160;člověk odpověděl:</p>
			<p class="MLP_text ParaOverride-1">„Přináším dobrou zprávu! Chci poradit králi, jak získá zlatý kočár, po kterém tolik touží!“</p>
			<p class="MLP_text ParaOverride-1">Strážný otevřel bránu dokořán a&#160;spatřil před sebou venkovského chudáka, záplatovaného od hlavy až k&#160;patě. Ale urostlý byl, to musel strážný uznat: široký v&#160;ramenou, rovný jako jedle, oči mu svítily jako dva uhlíky.</p>
			<p class="MLP_text ParaOverride-1">„Honem si to rozmysli,“ řekl strážný. „Copak nevíš, že v&#160;králově pokladně je prázdno jako na vinici začátkem zimy? Chceš přijít o&#160;hlavu? Kat už má dlouhou chvíli!“</p>
			<p class="MLP_text ParaOverride-1">Chtěl zase bránu zavřít, ale venkovan řekl rychle:</p>
			<p class="MLP_text ParaOverride-1">„Kdo tady mluví o&#160;katovi? Já si jdu pro princeznu! Neslyšel jsi snad, co dal vyhlásit náš pán a&#160;král?“</p>
			<p class="MLP_text ParaOverride-1">Strážný tedy znovu otevřel a&#160;jenom si povzdechl:</p>
			<p class="MLP_text ParaOverride-1">„Tak pojď dál! Komu není rady, tomu není pomoci. Bude tě škoda.“</p>
			<p class="MLP_text ParaOverride-1">Zavedl mladého muže ke králi. Král si venkovana pozorně prohlédl a&#160;řekl:</p>
			<p class="MLP_text ParaOverride-1">„Zdá se mi, že máš víc odvahy než rozumu. Pověz mi tedy, jak získám zlatý kočár! Ptal jsem se rádců, avšak všichni krčí rameny a&#160;dívají se do země. Dal jsem vyhlásit své přání po celé zemi, ale ty jsi jediný, kdo se přihlásil. Jestliže mi dobře poradíš, dostaneš princeznu za ženu. Když mi poradíš špatně&#160;– však víš. Nechceš si to ještě rozmyslet?“</p>
			<p class="MLP_text ParaOverride-1">„Nechci,“ řekl mladý muž a&#160;hned pokračoval: „Takový zlatý kočár můžeš mít docela snadno. Jenom se divím, že jsi na to nepřišel sám.“</p>
			<p class="MLP_text ParaOverride-1">Král se zavrtěl na trůně a&#160;řekl přísně:</p>
			<p class="MLP_text ParaOverride-1">„Když jsi tak moudrý, poraď!“</p>
			<p class="MLP_text ParaOverride-1">A&#160;mladý venkovan řekl:</p>
			<p class="MLP_text ParaOverride-1">„Stačí, když zjara třikrát za sebou nepřijde mráz a&#160;když v&#160;létě tři dny za sebou pořádně zaprší.“</p>
			<p class="MLP_text ParaOverride-1">Král užasl a&#160;odpověděl:</p>
			<p class="MLP_text ParaOverride-1">„Musím se přiznat, že ti nerozumím. Můžeš mi to vysvětlit?“</p>
			<p class="MLP_text ParaOverride-1">Venkovan se podivil:</p>
			<p class="MLP_text ParaOverride-1">„Co je na tom tak složitého? Takovou věc pochopí každé malé dítě! Poslouchej dobře: Když přijdou jarní mrazy, všechno ti na polích i&#160;v&#160;sadech zmrzne a&#160;nic se ti neurodí. Když mrazy nepřijdou, vzejde ti obilí na polích a&#160;v&#160;sadech rozkvetou všechny stromy. A&#160;dál: když začátkem léta pořádně nezaprší, stromy ti uschnou a&#160;obilí zežloutne. Ale když pěkně zaprší, všechno se zazelená a&#160;budeš mít takovou úrodu, že se ti zlato do pokladnice ani nevejde, a&#160;ještě ti zbude na zlatý kočár.“</p>
			<p class="MLP_text ParaOverride-1">Král sklonil hlavu a&#160;dlouho přemýšlel. Potom vstal a&#160;zvolal:</p>
			<p class="MLP_text ParaOverride-1">„Přiveďte princeznu! Čeká tu na ni někdo, kdo si zaslouží, aby si vzal mou dceru za ženu!“</p>
		</div>
</body>
</html>