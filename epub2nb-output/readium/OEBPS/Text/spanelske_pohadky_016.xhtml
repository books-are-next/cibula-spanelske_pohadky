<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">Jak se tři bratři tahali o&#160;přikrývku</p>
			<p class="MLP_text_bez1radku ParaOverride-1">Byli jednou tři bratři. Sotva se naučili chodit, zemřel jim otec. Když povyrostli, zemřela jim matka. Nechala jim jen chalupu na spadnutí, velikou postel, zahrádku před oknem a&#160;políčko, že by ho přikryl dlaní.</p>
			<p class="MLP_text ParaOverride-1">Tři bratři spali na veliké posteli a&#160;celou noc se tahali o&#160;jedinou přikrývku. Nevyspali se a&#160;bylo jim zima. Jednou k&#160;ránu se nejmladší bratr dopálil, vyskočil z&#160;postele a&#160;řekl:</p>
			<p class="MLP_text ParaOverride-1">„Jaký má tohle smysl? Dám vám svou třetinu přikrývky a&#160;vy mě za to necháte spát uprostřed.“</p>
			<p class="MLP_text ParaOverride-1">Bratři souhlasili a&#160;nejmladší se uložil mezi ně. Sotva ulehli, začali se oba starší tahat o&#160;přikrývku. Když už to trvalo příliš dlouho, nejmladší znovu vyskočil a&#160;zvolal:</p>
			<p class="MLP_text ParaOverride-1">„Dal jsem vám svou třetinu a&#160;o&#160;přikrývku se netahám, protože mi nepatří. Proč mě tedy nenecháte spát?“</p>
			<p class="MLP_text ParaOverride-1">„Tvoje přikrývka to není,“ odpověděli bratři. „Taháme se o&#160;ni spolu a&#160;ty se do toho nepleť.“</p>
			<p class="MLP_text ParaOverride-1">„Když mě necháte v&#160;klidu spát,“ řekl nejmladší, „rozdělím se s&#160;vámi třeba i&#160;o&#160;zelí, co nám roste na zahrádce. Povězte, chcete košťály, nebo lupeny?“</p>
			<p class="MLP_text ParaOverride-1">Bratři se rozesmáli.</p>
			<p class="MLP_text ParaOverride-1">„Jen si nech košťály, když jsi tak hloupý, my si necháme lupeny!“</p>
			<p class="MLP_text ParaOverride-1">Hned ráno otrhali z&#160;hlávek zelí lupeny. Košťály však po nějakém čase obrazily znovu a&#160;nejmladší bratr měl plno velkých hlávek zelí. Bratrům se to nechtělo líbit, ale co mohli dělat?</p>
			<p class="MLP_text ParaOverride-1">Když tak zase jednou spali a&#160;tahali se o&#160;přikrývku, nejmladší opět vyskočil a&#160;zvolal:</p>
			<p class="MLP_text ParaOverride-1">„Kdybyste mě aspoň nechali spát! Co ještě chcete? Mám se s&#160;vámi rozdělit i&#160;o&#160;políčko s&#160;kukuřicí?“</p>
			<p class="MLP_text ParaOverride-1">„Proč ne?“ řekli bratři. „Ale tentokrát budeme chytřejší. My dva si necháme stébla, ty si necháš palice.“</p>
			<p class="MLP_text ParaOverride-1">Nejmladší rád souhlasil, uložil se do postele a&#160;spali až do rána.</p>
			<p class="MLP_text ParaOverride-1">Když kukuřice dozrála, sklidil nejmladší všechny kukuřičné pa­lice a&#160;bratrům zbyla jen žloutnoucí stébla. Nové palice z&#160;nich už nevyrostly.</p>
			<p class="MLP_text ParaOverride-1">Nejstarší bratr se rozzlobil a&#160;řekl prostřednímu:</p>
			<p class="MLP_text ParaOverride-1">„Náš bratříček nás zase podvedl! Pojď se mnou do světa, ať si hospodaří, jak umí!“</p>
			<p class="MLP_text ParaOverride-1">A&#160;prostřední bratr odpověděl:</p>
			<p class="MLP_text ParaOverride-1">„Já nikam nejdu, jdi si sám. Já zůstanu s&#160;naším nejmladším, protože je chytřejší než ty. S&#160;ním mi bude líp než s&#160;tebou.“</p>
			<p class="MLP_text ParaOverride-1">Nejmladší bratr to uslyšel a&#160;řekl prostřednímu:</p>
			<p class="MLP_text ParaOverride-1">„Víš co? Když nechceš jít s&#160;naším nejstarším, pojď se mnou. Ať si tady hospodaří, jak dovede.“</p>
			<p class="MLP_text ParaOverride-1">A&#160;šli.</p>
			<p class="MLP_text ParaOverride-1">Když procházeli brankou u&#160;zahrádky, řekl nejmladší:</p>
			<p class="MLP_text ParaOverride-1">„Máš široká ramena, nezapomeň na vrátka!“</p>
			<p class="MLP_text ParaOverride-1">Prostřední bratr to pochopil tak, že nemá zapomenout vrátka; vytrhl je z&#160;plotu a&#160;posadil si je na ramena.</p>
			<p class="MLP_text ParaOverride-1">Nejmladší se rozesmál:</p>
			<p class="MLP_text ParaOverride-1">„Bratře, bratře, co chceš s&#160;těmi vrátky ve světě dělat?“</p>
			<p class="MLP_text ParaOverride-1">Prostřední bratr se dopálil.</p>
			<p class="MLP_text ParaOverride-1">„Říkal jsi přece, abych je nezapomněl doma! Chceš mě zase okla­mat?“</p>
			<p class="MLP_text ParaOverride-1">„Nechci tě oklamat,“ řekl nejmladší smířlivě. „Když už jsi je vzal, dobrá, vezmi je. Třeba se nám budou někdy hodit.“</p>
			<p class="MLP_text ParaOverride-1">Začalo se stmívat, když došli do lesa. Nejmladší řekl:</p>
			<p class="MLP_text ParaOverride-1">„Vylezeme si na strom, aby nás neroztrhali vlci.“</p>
			<p class="MLP_text ParaOverride-1">Vyšplhali se do koruny stromu a&#160;uvelebili se ve větvích. Sotva usnuli, probudily je cizí hlasy. Otevřeli oči a&#160;uviděli, že v&#160;trávě pod stromem sedí loupežnici a&#160;dělí se o&#160;zlaťáky. Prostřední bratr se roztřásl strachem a&#160;zašeptal:</p>
			<p class="MLP_text ParaOverride-1">„Bratříčku, co si počneme? Třesu se tolik, že neudržím vrátka v&#160;rukou. Já je snad pustím.“</p>
			<p class="MLP_text ParaOverride-1">„To nedělej,“ řekl tiše nejmladší. „Když loupežníci poznají, že se tady ukrýváme, chytí nás.“</p>
			<p class="MLP_text ParaOverride-1">Bratr se však třásl dál a&#160;po chvíli zašeptal znovu:</p>
			<p class="MLP_text ParaOverride-1">„Bratříčku, tolik se mi třesou ruce! Už ta vrátka neudržím!“</p>
			<p class="MLP_text ParaOverride-1">„Když je neudržíš,“ odpověděl nejmladší, „tak je pusť. Nebo je tam raději rovnou hoď!“</p>
			<p class="MLP_text ParaOverride-1">Prostřední bratr zdvihl vrátka nad hlavu a&#160;vší silou je hodil mezi loupežníky.</p>
			<p class="MLP_text ParaOverride-1">Ti se vylekali, vyskočili a&#160;utekli.</p>
			<p class="MLP_text ParaOverride-1">Oba bratři slezli rychle ze stromu, posbírali zlaťáky a&#160;vrátili se domů. Postavili si novou chalupu, přikoupili dvě postele a&#160;dvě přikrývky a&#160;všichni tři žili spokojeně a&#160;šťastně.</p>
			<p class="MLP_text ParaOverride-1">Vesničané jim však záviděli a&#160;říkali si:</p>
			<p class="MLP_text ParaOverride-1">„To je nějaká spravedlnost? Byli nejchudší z&#160;celé vesnice, měli jen roztrhanou chalupu, jedinou přikrývku, zahrádku před oknem a&#160;pole tak malé, že by ho člověk přikryl dlaní, a&#160;teď mají nejpěknější chalupu z&#160;celé vesnice!“</p>
			<p class="MLP_text ParaOverride-1">A&#160;šli a&#160;chalupu jim zapálili.</p>
			<p class="MLP_text ParaOverride-1">Tři bratři seděli nad spáleništěm a&#160;přemýšleli, čím se v&#160;noci přikryjí, aby jim nebylo zima.</p>
			<p class="MLP_text ParaOverride-1">Když tak chvíli seděli, nejmladší vstal a&#160;řekl:</p>
			<p class="MLP_text ParaOverride-1">„Přineste velký pytel a&#160;nasypte do něho popel z&#160;naší chalupy.“</p>
			<p class="MLP_text ParaOverride-1">Bratři si mysleli, že se nejmladší zbláznil, ale udělali, jak si přál. Nejmladší vzal pytel, hodil si ho přes rameno a&#160;vydal se do města. Když procházel městskou bránou, začalo se stmívat. Zabušil na dveře velkého domu a&#160;požádal sluhu o&#160;nocleh. Sluha přivolal svou paní; ta si pocestného prohlédla a&#160;řekla:</p>
			<p class="MLP_text ParaOverride-1">„Můžeš přespat ve stáji u&#160;koní. A&#160;copak neseš v&#160;tom pytli?“</p>
			<p class="MLP_text ParaOverride-1">A&#160;nejmladší řekl:</p>
			<p class="MLP_text ParaOverride-1">„Nesu v&#160;něm zlato. Když se však někdo do pytle podívá, promění se všechno zlato v&#160;popel. Proto vás prosím, abyste mi ten poklad do rána pohlídala.“</p>
			<p class="MLP_text ParaOverride-1">Paní byla zvědavá, otevřela v&#160;noci pytel, spatřila popel a&#160;vykřikla:</p>
			<p class="MLP_text ParaOverride-1">„Já nešťastná! Co jsem to udělala? Všechno zlato se proměnilo v&#160;obyčejný popel! Ten chlapec měl pravdu!“</p>
			<p class="MLP_text ParaOverride-1">Když k&#160;ní ráno nejmladší bratr přišel, hodil si pytel na rameno a&#160;poděkoval za nocleh. Z&#160;pytle se vysypalo trochu popela a&#160;chlapec vykřikl:</p>
			<p class="MLP_text ParaOverride-1">„Neříkal jsem vám to? Proč jenom jste byla tak zvědavá! Teď mi musíte dát plný měšec zlaťáků!“</p>
			<p class="MLP_text ParaOverride-1">Co měla paní dělat? Musela mu dát měšec zlaťáků, a&#160;ještě byla ráda, že jich nechce celý pytel.</p>
			<p class="MLP_text ParaOverride-1">Nejmladší koupil ve městě tři krásné přikrývky, vrátil se domů a&#160;ze zbytku peněz začal stavět novou chalupu.</p>
			<p class="MLP_text ParaOverride-1">Sotva to uviděli závistiví sousedé, přišli k&#160;němu a&#160;ptali se:</p>
			<p class="MLP_text ParaOverride-1">„A&#160;copak že jste zase tak zbohatli?“</p>
			<p class="MLP_text ParaOverride-1">Nejmladší jim ochotně vysvětloval:</p>
			<p class="MLP_text ParaOverride-1">„Prodal jsem popel z&#160;domu, který nám vyhořel. Dostal jsem ve městě za pytel popela měšec zlaťáků. To není zrovna málo!“</p>
			<p class="MLP_text ParaOverride-1">Závistivci dali hlavy dohromady a&#160;řekli si:</p>
			<p class="MLP_text ParaOverride-1">„Měšec zlaťáků, to opravdu není málo za trochu popela!“</p>
			<p class="MLP_text ParaOverride-1">Spálili své chalupy a&#160;pytle s&#160;popelem odnesli do města na trh; avšak lidé se jim vysmáli a&#160;považovali je za blázny.</p>
			<p class="MLP_text ParaOverride-1">Vesničané se vrátili domů a&#160;rozhodli se, že nejmladšího bratra potrestají. Počíhali si na něj, když jel na pole, svázali mu ruce i&#160;nohy, strčili ho do režného pytle a&#160;odnesli k&#160;řece. Na břehu ho položili do trávy u&#160;cesty a&#160;šli hledat nejhlubší tůň.</p>
			<p class="MLP_text ParaOverride-1">Sotva zmizeli mezi vrbami, přihnal po cestě jakýsi mezkař stádo mezků. Nejmladší bratr zaslechl volání, uslyšel dusot stáda a&#160;začal hlasitě naříkat:</p>
			<p class="MLP_text ParaOverride-1">„Já nešťastný! Já chudák! To je konec, to je můj konec!“</p>
			<p class="MLP_text ParaOverride-1">Mezkař zaslechl křik, přistoupil blíž a&#160;zeptal se:</p>
			<p class="MLP_text ParaOverride-1">„Copak děláš v&#160;tom pytli?“</p>
			<p class="MLP_text ParaOverride-1">Nejmladší bratr odpověděl žalostně:</p>
			<p class="MLP_text ParaOverride-1">„Já chudák! Zašili mě do pytle, protože jsem si nechtěl vzít krá­lovskou dceru za ženu! Chtěl jsem uprchnout, ale teď mě k&#160;ní donesou a&#160;já se s&#160;ní budu muset oženit!“</p>
			<p class="MLP_text ParaOverride-1">„Když si to se mnou vyměníš,“ řekl mezkař, „dám ti všechny své mezky, celé své stádo!“</p>
			<p class="MLP_text ParaOverride-1">Nejmladší rád souhlasil. Zašil mezkaře do pytle a&#160;odehnal stádo do ohrady ke své chalupě.</p>
			<p class="MLP_text ParaOverride-1">Vesničané zatím popadli pytel, hodili ho do nejhlubší tůně v&#160;řece a&#160;spokojeně se vrátili do vsi. Uviděli nejmladšího bratra, jak krmí celé stádo mezků, a&#160;ptali se užasle:</p>
			<p class="MLP_text ParaOverride-1">„Co tu děláš? Copak ty ses neutopil?“</p>
			<p class="MLP_text ParaOverride-1">Nejmladší bratr se zasmál a&#160;odpověděl:</p>
			<p class="MLP_text ParaOverride-1">„Jak vidíte, neutopil! Pod hladinou řeky je veliká louka a&#160;na ní jsem našel celé stádo mezků. Kdybyste tak nepospíchali a&#160;hodili mě do větší hloubky, mohl jsem si přivést mezků desetkrát tolik!“</p>
			<p class="MLP_text ParaOverride-1">Vesničané se rozběhli k&#160;řece a&#160;po hlavě naskákali do největší hloubky.</p>
			<p class="MLP_text ParaOverride-1">Jen jeden z&#160;nich, starý pastýř, zůstal stát na břehu řeky a&#160;řekl si:</p>
			<p class="MLP_text ParaOverride-1">„Přece nebudu takový hlupák, abych skákal do řeky, když už jsou pryč všichni závistivci a&#160;lakomci!“</p>
			<p class="MLP_text ParaOverride-1">Vrátil se ke třem bratrům a&#160;poprosil je, aby mohl zůstat s&#160;nimi.</p>
			<p class="MLP_text ParaOverride-1">Přijali ho rádi a&#160;od té doby žili všichni spolu. Každý bratr spal pod svou přikrývkou, pastýř spával pod ovčí houní.</p>
			<p class="MLP_text ParaOverride-1">Co jim chybělo?</p>
		</div>
</body>
</html>