<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola ParaOverride-1">Žabí panenka</p>
			<p class="MLP_text_bez1radku ParaOverride-1">Žili jednou muž a&#160;žena. Měli tři syny, Fernanda, Antonia a&#160;Miguela, chlapce jako jedle, ale jinak už neměli nic: byli chudí, tak chudí, že div neumřeli hladem. Jednoho dne řekl nejstarší syn otci:</p>
			<p class="MLP_text ParaOverride-1">„Otče, půjdu do světa, třeba někde najdu štěstí a&#160;vydělám trochu peněz. Potom se vrátím a&#160;koupím ti aspoň políčko, abyste nemuseli s&#160;matkou tak nuzovat.“</p>
			<p class="MLP_text ParaOverride-1">Otec to Fernandovi rozmlouval, matka měla strach, že se už nikdy nevrátí, ale nakonec ho přece jen pustili.</p>
			<p class="MLP_text ParaOverride-1">Nazítří přišel za otcem Antonio, prostřední syn, a&#160;řekl:</p>
			<p class="MLP_text ParaOverride-1">„Otče, dovolil jsi bratrovi, aby odešel do světa. Pusť mě také! Jeden z&#160;nás bude mít určitě štěstí.“</p>
			<p class="MLP_text ParaOverride-1">Otec nechtěl, matka plakala, bála se o&#160;syna, ale nakonec oba svolili a&#160;tak se Antonio vydal do světa.</p>
			<p class="MLP_text ParaOverride-1">Sotva odešel, řekl Miguel, nejmladší syn, otci:</p>
			<p class="MLP_text ParaOverride-1">„Podívej se na mě, otče. Oba mé bratry jsi pustil z&#160;domova, přece nechceš, abych já zůstal sedět doma? Půjdu také.“</p>
			<p class="MLP_text ParaOverride-1">Otec i&#160;matka mu to dlouho rozmlouvali, ale nakonec ho přece jen pustili. A&#160;tak i&#160;třetí syn odešel.</p>
			<p class="MLP_text ParaOverride-1">Zatím už přešel Fernando sedm údolí a&#160;sedm řek, a&#160;pořád ještě nepotkal štěstí. Bylo k&#160;polednímu, slunce pálilo, Fernandovi bylo horko a&#160;nohy ho bolely. Lehl si do trávy nad řekou a&#160;naslouchal, jak mu nad hlavou ve větvích topolu šumí horký vítr. Najednou však zaslechl ještě něco: jako by ve větvích zpíval slabý a&#160;jemný dívčí hlásek. Hlásek byl silnější a&#160;silnější a&#160;zpíval tak krásně, že se Fernandovi svíralo srdce. Když hlas dozpíval, Fernando povstal a&#160;zvolal:</p>
			<p class="MLP_text ParaOverride-1">„Nikdy jsem neslyšel tak krásný zpěv! Jestli jsi tak krásná, jako umíš zpívat, sestup z&#160;větví a&#160;vezmi si mě za muže.“</p>
			<p class="MLP_text ParaOverride-1">„Ne, nepůjdu,“ odpověděl dívčí hlas. „Já vím, že si mě nikdy za ženu nevezmeš.“</p>
			<p class="MLP_text ParaOverride-1">Fernando ji prosil a&#160;přemlouval, až ji nakonec přemluvil.</p>
			<p class="MLP_text ParaOverride-1">„Dobře,“ zašeptal dívčí hlas z&#160;větví, „skočím dolů do trávy. Ale stejně si myslím, že mě nebudeš chtít.“</p>
			<p class="MLP_text ParaOverride-1">Fernando nastavil náruč, aby ji chytil, ale do trávy skočila jen maličká zelená žabka.</p>
			<p class="MLP_text ParaOverride-1">Díval se dál do větví a&#160;volal netrpělivě:</p>
			<p class="MLP_text ParaOverride-1">„Tak skoč! Čekám na tebe!“</p>
			<p class="MLP_text ParaOverride-1">A&#160;z&#160;trávy se ozvalo:</p>
			<p class="MLP_text ParaOverride-1">„Už jsem tady! Copak mě nevidíš?“</p>
			<p class="MLP_text ParaOverride-1">„To jsi ty?“ řekl Fernando zklamaně. „Představoval jsem si tě trochu jinak. Ne, tebe nechci. Přece uznej sama: co bych dělal se žábou?“</p>
			<p class="MLP_text ParaOverride-1">Obrátil se k&#160;ní zády a&#160;šel dál do světa.</p>
			<p class="MLP_text ParaOverride-1">Netrvalo dlouho a&#160;k&#160;topolu přišel Antonio. Ulehl do trávy, aby si odpočinul, a&#160;za malou chvíli uslyšel ve větvích topolu zpěv. Poslouchal jako očarován; potom vstal, zdvihl hlavu k&#160;větvím a&#160;zvolal:</p>
			<p class="MLP_text ParaOverride-1">„Jestli jsi tak krásná, jako máš krásný hlas, sestup ke mně a&#160;vezmi si mě za muže!“</p>
			<p class="MLP_text ParaOverride-1">„Já ti nevěřím,“ ozvalo se smutně z&#160;větví topolu. „Včera mi také jeden sliboval, že si mě vezme za ženu. Ale když mě uviděl, otočil se ke mně zády a&#160;odešel.“</p>
			<p class="MLP_text ParaOverride-1">„Slibuji ti,“ vykřikl Antonio, „že se s&#160;tebou ožením!“</p>
			<p class="MLP_text ParaOverride-1">A&#160;rozprostřel do trávy kabát, aby mohla skočit.</p>
			<p class="MLP_text ParaOverride-1">„Dobrá,“ ozvalo se z&#160;větví, „už ti věřím.“</p>
			<p class="MLP_text ParaOverride-1">Na kabát skočila malá zelená žabička.</p>
			<p class="MLP_text ParaOverride-1">Antonio se lekl. Zamračil se a&#160;řekl:</p>
			<p class="MLP_text ParaOverride-1">„Podvedla jsi mě! Proč jsi mi neřekla hned, že jsi jen obyčejná žába?“</p>
			<p class="MLP_text ParaOverride-1">„Nejsem obyčejná žába,“ odpověděla žabička, „jsem žabí panenka!“</p>
			<p class="MLP_text ParaOverride-1">Antonio zavrtěl hlavou.</p>
			<p class="MLP_text ParaOverride-1">„Vůbec se mi nelíbíš! Co bych si počal s&#160;žábou, i&#160;když umí zpívat? Jen vylez zpátky na strom a&#160;zpívej si, jak dlouho budeš chtít.“</p>
			<p class="MLP_text ParaOverride-1">Vzal kabát a&#160;šel dál, ani se neohlédl. Zelená žabka smutně vylezla zpátky do větví.</p>
			<p class="MLP_text ParaOverride-1">Netrvalo dlouho a&#160;pod topolem se zastavil nejmladší Miguel. Lehl si do trávy, klobouk stáhl do čela, aby mu do očí nesvítilo polední slunce, a&#160;chystal se, že si na chvíli zdřímne. Sotva zavřel oči, uslyšel, jak ve větvích zpívá dívčí hlas sladkou písničku. Posadil se a&#160;zvolal:</p>
			<p class="MLP_text ParaOverride-1">„Moc tě prosím, pojď ke mně dolů a&#160;vezmi si mě za muže!“</p>
			<p class="MLP_text ParaOverride-1">„Ne,“ odpověděl hlas, „to neudělám. Už tudy šli dva mládenci a&#160;oba mě prosili, abych skočila dolů, ale pak se ke mně obrátili zády a&#160;nechtěli mě.“</p>
			<p class="MLP_text ParaOverride-1">Miguel však prosil a&#160;prosil, až nakonec žabku uprosil.</p>
			<p class="MLP_text ParaOverride-1">„Dobře,“ řekla váhavě, „já tedy skočím. Polož do trávy kabát.“ A&#160;skočila.</p>
			<p class="MLP_text ParaOverride-1">Miguel se na ni užasle podíval a&#160;zvolal:</p>
			<p class="MLP_text ParaOverride-1">„Ale ty jsi přece obyčejná žába!“</p>
			<p class="MLP_text ParaOverride-1">„Nejsem obyčejná žába,“ řekla zelená žabka, „jsem žabí panenka!“</p>
			<p class="MLP_text ParaOverride-1">Miguel si klekl do trávy, podíval se na ni zblízka a&#160;řekl:</p>
			<p class="MLP_text ParaOverride-1">„Musím uznat, že opravdu vypadáš jako panenka. Ale máš zelené vlasy, vlastně jsi celá zelená. Trochu jako panenka, trochu jako zelená žabka.“</p>
			<p class="MLP_text ParaOverride-1">„Co teď uděláš?“ zeptala se žabí panenka.</p>
			<p class="MLP_text ParaOverride-1">Miguel si povzdechl.</p>
			<p class="MLP_text ParaOverride-1">„Slíbil jsem, že si tě vezmu, co mi zbývá? Budeš mi aspoň zpívat.“</p>
			<p class="MLP_text ParaOverride-1">Strčil panenku do kapsy, šel do nejbližší vesnice a&#160;tam si vzal žabí panenku za ženu. Sotva bylo po svatbě, vydal se s&#160;panenkou v&#160;kapse na další cestu.</p>
			<p class="MLP_text ParaOverride-1">Přešel mnoho řek a&#160;údolí, lesů i&#160;hor, až došel do velkého města na břehu moře. Prohlížel si náměstí, ulice i&#160;zahrady, až v&#160;té poslední ulici našel dva domy a&#160;v&#160;nich své dva bratry. Oženili se s&#160;bohatými nevěstami a&#160;nad chudým bratrem ohrnovali nos.</p>
			<p class="MLP_text ParaOverride-1">„Víš co?“ řekli mu. „Když chceš, můžeš u&#160;nás zůstat a&#160;sloužit nám. Přespávat budeš ve stáji na slámě.“</p>
			<p class="MLP_text ParaOverride-1">Miguel poděkoval a&#160;řekl:</p>
			<p class="MLP_text ParaOverride-1">„Dobrá, zůstanu u&#160;vás. Mám radost, že jste se tak dobře oženili.“</p>
			<p class="MLP_text ParaOverride-1">„Ožeň se také,“ ušklíbli se bratři. „Stačí, když si najdeš bohatou nevěstu!“</p>
			<p class="MLP_text ParaOverride-1">„To nejde,“ zavrtěl hlavou Miguel, „já jsem se už oženil.“</p>
			<p class="MLP_text ParaOverride-1">A&#160;vytáhl z&#160;kapsy žabí panenku. Bratři se rozesmáli, až jim tekly z&#160;očí slzy.</p>
			<p class="MLP_text ParaOverride-1">Když se konečně přestali smát, Miguel se zeptal:</p>
			<p class="MLP_text ParaOverride-1">„A&#160;napsali jste už otci a&#160;matce, že jste se tak dobře oženili?“</p>
			<p class="MLP_text ParaOverride-1">„Nenapsali,“ odpověděli bratři mrzutě, „neměli jsme na psaní čas.“</p>
			<p class="MLP_text ParaOverride-1">„Tak jim ještě dnes napíšeme,“ zvolal Miguel, „ať jim uděláme radost!“</p>
			<p class="MLP_text ParaOverride-1">Když byl večer, zažehli louč a&#160;napsali rodičům, že jsou zase všichni spolu a&#160;že se mají dobře. Ženy obou bratrů připsaly na konec dopisu pěkný pozdrav, jen žabí panenka nemohla připsat nic, protože neuměla psát.</p>
			<p class="MLP_text ParaOverride-1">Uběhlo několik týdnů a&#160;přišla odpověď. Otec s&#160;matkou napsali, jak je ta zpráva potěšila, a&#160;prosili nevěsty svých synů, aby jim poslaly tři vyšívané šátky.</p>
			<p class="MLP_text ParaOverride-1">Miguel zesmutněl. Jak může jeho žabí panenka vyšít hedvábný šátek, když ani neumí vzít do ruky jehlu s&#160;nití? Večer nemluvil, nejedl, seděl a&#160;díval se do země. Žabí panenka se zeptala:</p>
			<p class="MLP_text ParaOverride-1">„Copak tě trápí? Stalo se ti něco?“</p>
			<p class="MLP_text ParaOverride-1">Miguel si povzdechl a&#160;pravil:</p>
			<p class="MLP_text ParaOverride-1">„Otec s&#160;matkou chtějí, aby jim nevěsty poslaly vyšívaný šátek z&#160;hedvábí. To je u&#160;nás takový zvyk, když se synové ožení. Škoda že jim nemůžeš zazpívat! Určitě by měli velikou radost!“</p>
			<p class="MLP_text ParaOverride-1">„Třeba jim ještě někdy zazpívám,“ řekla žabí panenka. „Ale teď jim pošlu vyšívaný šátek.“</p>
			<p class="MLP_text ParaOverride-1">„A&#160;kde ho chceš vzít?“ zeptal se Miguel.</p>
			<p class="MLP_text ParaOverride-1">„Jenom si nedělej starosti! Vezmi mě k&#160;moři a&#160;hoď mě do vody. Uvidíš.“</p>
			<p class="MLP_text ParaOverride-1">„A&#160;vrátíš se mi?“ zeptal se Miguel. „Bylo by mi bez tebe smutno.“</p>
			<p class="MLP_text ParaOverride-1">Žabí panenka se usmála.</p>
			<p class="MLP_text ParaOverride-1">„Vrátím, protože jsem s&#160;tebou šťastná.“</p>
			<p class="MLP_text ParaOverride-1">Miguel vzal tedy žabí panenku do kapsy, šel k&#160;moři a&#160;hodil ji do vody. Netrvalo dlouho, žabí panenka se vynořila znovu nad hladinu a&#160;podala mu hedvábný šátek, průsvitný a&#160;lehounký jako z&#160;mořské pěny. A&#160;celý byl vyšívaný zlatem a&#160;stříbrem.</p>
			<p class="MLP_text ParaOverride-1">Když ho uviděly manželky obou bratrů, zbledly závistí.</p>
			<p class="MLP_text ParaOverride-1">Všichni poslali šátky rodičům a&#160;zanedlouho dostali odpověď. Otec a&#160;matka psali, že by rádi poznali nevěsty. A&#160;zvali je, aby k&#160;nim všichni přijeli. Oba starší synové se hned domluvili, že pojedou co nejdřív.</p>
			<p class="MLP_text ParaOverride-1">Jen Miguel sklonil hlavu a&#160;nevěděl, co má dělat. Bál se, že z&#160;jeho nevěsty nebudou mít rodiče radost; copak se žabí panenka vůbec podobá lidské nevěstě?</p>
			<p class="MLP_text ParaOverride-1">Večer nepromluvil slovo, nejedl, seděl a&#160;mlčel. Žabí panenka mu vyskočila z&#160;kapsy, usmála se na něj a&#160;řekla:</p>
			<p class="MLP_text ParaOverride-1">„Tuším, co tě trápí. Ale přece mě nenecháš doma?“</p>
			<p class="MLP_text ParaOverride-1">„To víš,“ řekl Miguel, „že pojedeš také! Proč bych tě měl nechávat doma?“</p>
			<p class="MLP_text ParaOverride-1">Večer před odjezdem řekla žabí panenka svému muži:</p>
			<p class="MLP_text ParaOverride-1">„Přines mi trochu vápna, ráda bych si umyla vlasy.“</p>
			<p class="MLP_text ParaOverride-1">Muž jí přinesl hrstku vápna a&#160;žabí panenka si umyla vlasy. Už je neměla zelené, svítily jako zlato a&#160;leskly se, až oči přecházely. Když to uviděly obě závistivé nevěsty, honem si také umyly vlasy vápnem. Avšak všechny vlasy jim slezly a&#160;musely si ovázat hlavu šátkem, aby nikdo nepoznal, co se jim stalo.</p>
			<p class="MLP_text ParaOverride-1">Žabí panenka řekla svému muži:</p>
			<p class="MLP_text ParaOverride-1">„Odnes mě zase k&#160;moři, hoď mě do největší hlubiny a&#160;zítra ráno si pro mne přijď.“</p>
			<p class="MLP_text ParaOverride-1">„Proč až ráno?“ strachoval se muž. „Co když se ti něco stane? Co když tě už nikdy neuvidím? Kdo mi pak bude zpívat?“</p>
			<p class="MLP_text ParaOverride-1">Žabí panenka se usmála.</p>
			<p class="MLP_text ParaOverride-1">„Neboj se, nic se mi nestane. Udělej, oč tě prosím.“</p>
			<p class="MLP_text ParaOverride-1">Miguel ji odnesl k&#160;moři. Šel pomalu a&#160;váhavě, nechtěl se s&#160;žabí panenkou rozloučit. Na břehu ji ještě jednou poprosil, aby se určitě vrátila, a&#160;hodil ji do největší hlubiny. Potom se vrátil domů a&#160;bylo mu smutno.</p>
			<p class="MLP_text ParaOverride-1">Nazítří ještě před východem slunce se rozběhl k&#160;moři. Už zdálky volal:</p>
			<p class="MLP_text ParaOverride-1">„Žabí panenko! Žabí panenko! Kde jsi?“</p>
			<p class="MLP_text ParaOverride-1">Z&#160;malé zátočiny mezi skalami zaslechl zpěv, který tak dobře znal. Doběhl k&#160;zátoce a&#160;strnul: před ním stála dívka krásná jako den, zlaté vlasy jí splývaly až k&#160;pasu. Usmála se na něj a&#160;řekla vesele:</p>
			<p class="MLP_text ParaOverride-1">„Copak mě nepoznáváš? Já jsem přece žabí panenka, tvá žena!“</p>
			<p class="MLP_text ParaOverride-1">Miguel ji objal a&#160;nechtěl ji pustit. Žabí panenka řekla:</p>
			<p class="MLP_text ParaOverride-1">„Musíme si pospíšit, tvoji bratři už jistě odjeli. Tady za skálou čeká kočár s&#160;koňmi.“</p>
			<p class="MLP_text ParaOverride-1">Miguel se obrátil, uviděl zlatý kočár a&#160;nemohl uvěřit, že je to všechno pravda. Nasedli do kočáru a&#160;rozjeli se k&#160;rodičům tří bratrů.</p>
			<p class="MLP_text ParaOverride-1">To bylo překvapení! Ženy dvou starších bratrů nemohly závistí ani promluvit, marně je Fernando s&#160;Antoniem utěšovali. Otec a&#160;matka byli šťastní; největší radost však měli z&#160;žabí panenky a&#160;nechtěli se od ní odloučit ani na chvilku.</p>
			<p class="MLP_text ParaOverride-1">Na šťastné shledání uchystali svým synům i&#160;snachám dobrou večeři a&#160;pozvali i&#160;pištce, aby zahráli k&#160;tanci.</p>
			<p class="MLP_text ParaOverride-1">Žabí panenka jedla jen málo; předstírala, že si hází každé zrnko hráchu a&#160;každé vejce za výstřih, ale házela tam jen stříbrné penízky, drobounké jako šupinky ryb. Obě ženy si v&#160;duchu řekly, že to budou zase nějaká kouzla, a&#160;nabraly si za šaty tolik hrachu a&#160;tolik vajec, kolik se jich tam jenom vešlo.</p>
			<p class="MLP_text ParaOverride-1">Když večeře skončila, pištci začali hrát a&#160;všichni se dali do tance. Přišli i&#160;sousedé a&#160;mohli na žabí panence oči nechat, jak se jim líbila. A&#160;kdykoli se žabí panenka v&#160;tanci otočila, padaly na podlahu stříbrné penízky; ale kdykoli se otočily nevěsty obou starších bratrů, padaly z&#160;nich na podlahu vejce a&#160;hrách. Sousedé se vrhli na penízky, psi na hrách a&#160;rozbitá vejce.</p>
		</div>
</body>
</html>