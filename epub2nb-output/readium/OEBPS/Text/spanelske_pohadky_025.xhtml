<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-24" class="MLP_uroven2_kapitola ParaOverride-1">O&#160;nahém králi</p>
			<p class="MLP_text_bez1radku ParaOverride-1">Ve španělské zemi žil jeden maurský král a&#160;ten si velmi potrpěl na pěkné oblečení. Kupci mu přiváželi nejkrásnější látky z&#160;dalekých zemí a&#160;jeho krejčí mu šili nádherné oděvy, v&#160;nichž zářilo zlato a&#160;stříbro.</p>
			<p class="MLP_text ParaOverride-1">Jednou přišli ke králi tři podvodníci a&#160;řekli mu:</p>
			<p class="MLP_text ParaOverride-1">„Pane, jsme nejlepší mistři, jaké můžeš najít. A&#160;dokážeme ti ušít tak vzácné šaty, že podobné nemá žádný jiný král na světě. Ty šaty mají totiž jednu zvláštnost: vidí je pouze ten, kdo je synem svého otce. Kdo není pravým synem, nemůže je spatřit.“</p>
			<p class="MLP_text ParaOverride-1">Králi se jejich řeč velmi zalíbila a&#160;hned si pomyslil, že by mohl mít z&#160;takových šatů veliký prospěch. V&#160;jeho království totiž dědili synové po otcích jen tehdy, když byli jejich skutečnými syny; jinak nezdědili nic a&#160;všechen majetek připadl králi. A&#160;král řekl:</p>
			<p class="MLP_text ParaOverride-1">„Dobře, ušijte mi takové šaty.“</p>
			<p class="MLP_text ParaOverride-1">Podvodníci si vzali mnoho zlata, stříbra, perel a&#160;nejdražšího hedvábí, kmentu a&#160;brokátu, mnoho potravin a&#160;vína a&#160;uzavřeli se v&#160;odlehlé síni králova paláce. Postavili si tam tkalcovské stavy a&#160;předstírali, že se hned dali do práce. Stavy rachotily od rána do večera a&#160;král byl den ze dne zvědavější.</p>
			<p class="MLP_text ParaOverride-1">Po nějaké době přišel jeden z&#160;podvodníků ke králi a&#160;řekl mu:</p>
			<p class="MLP_text ParaOverride-1">„Pane, naše dílo zdárně pokračuje. Musím uznat, že tak krásnou látku jsme ještě nikdy netkali: střídáme zlatou nit se stříbrnou a&#160;užíváme barevného hedvábí v&#160;takových vzorech, že to vskutku bude nejkrásnější látka na světě. Bylo by však dobře, kdyby ses přišel sám podívat, jak naše práce pokračuje.“</p>
			<p class="MLP_text ParaOverride-1">Král přislíbil, avšak chtěl nejdřív vyzkoušet, zda budou šaty opravdu tak divotvorné, jak mistři tvrdí. Poslal k&#160;nim proto svého komorníka.</p>
			<p class="MLP_text ParaOverride-1">Komorník vstoupil do síně, podvodníci ho vodili od stavu ke stavu a&#160;vysvětlovali mu, jak se ta vzácná látka tká. Chválili její barvy i&#160;vzory, předstírali, že látku rozprostírají proti světlu, požádali ho, aby dlaní vyzkoušel její jemnost. Potom se jeden z&#160;nich posadil k&#160;prázdnému stavu a&#160;tvářil se, že pokračuje v&#160;práci. Všichni tři pak vykřikovali nadšením a&#160;líčili, co právě dělají a&#160;proč.</p>
			<p class="MLP_text ParaOverride-1">Komorník nic neviděl, ale styděl se to přiznat. Vrátil se ke králi a&#160;řekl mu:</p>
			<p class="MLP_text ParaOverride-1">„Pane, ta látka je vskutku nejkrásnější na světě. Viděl jsem ji ve stavech i&#160;proti světlu a&#160;vyzkoušel jsem dlaní, jak je jemná. Budou z&#160;ní takové šaty, že ti je všichni ostatní králové budou závidět.“</p>
			<p class="MLP_text ParaOverride-1">Král už zvědavostí jen hořel, a&#160;tak se konečně rozhodl, že se půjde podívat na látku sám.</p>
			<p class="MLP_text ParaOverride-1">Vkročil do síně a&#160;uviděl, že mistři sedí u&#160;stavů a&#160;pilně tkají. Nejstarší z&#160;nich vstal a&#160;tvářil se, že prostírá utkanou látku proti oknu a&#160;chválil přitom její přednosti, výhody a&#160;krásu.</p>
			<p class="MLP_text ParaOverride-1">Král však nic neviděl, zbledl a&#160;měl pocit, že v&#160;nejbližší chvíli umře; byl přesvědčen, že určitě není synem svého otce. Uvědomil si, že může ztratit královskou korunu i&#160;celé království, a&#160;roztřásl se strachem. Mistři mu zatím nadšenými slovy vysvětlovali, kde použili barvu zelenou, modrou, žlutou a&#160;karmínovou, upozorňovali ho na krásné vzorce a&#160;na způsob, jímž vedli zlatou a&#160;stříbrnou nit. Nazývali vzory i&#160;barvy cizokrajnými jmény, jaká král nikdy neslyšel, a&#160;mluvili o&#160;způsobu tkaní velice zvláštně a&#160;učeně. Král jen přikyvoval a&#160;velmi je chválil, protože se bál, aby nic nepoznali.</p>
			<p class="MLP_text ParaOverride-1">Potom se vrátil ke královně a&#160;k&#160;rádcům a&#160;popisoval jim vzory i&#160;způsob, jakým je látka utkaná.</p>
			<p class="MLP_text ParaOverride-1">Po několika dnech poslal k&#160;mistrům nejvyššího soudce, aby se podíval, jak práce pokračuje; vypravoval mu o&#160;zvláštnostech, které na látce uvidí, a&#160;radil mu, čeho si má obzvláště všimnout.</p>
			<p class="MLP_text ParaOverride-1">Soudce však nic neviděl a&#160;zhrozil se: uvěřil, že není synem svého otce, a&#160;bál se, že by ztratil svůj úřad, bohatství i&#160;čest, kdyby se to lidé dozvěděli. Proto pochválil mistry, vrátil se ke králi a&#160;nadšeně mu líčil krásu jejich látky.</p>
			<p class="MLP_text ParaOverride-1">Král se zachmuřil a&#160;v&#160;duchu bědoval: Je to tak, jak jsem se obával! Můj královský otec nebyl mým otcem! Všichni přece tu látku viděli, jen já neviděl nic!</p>
			<p class="MLP_text ParaOverride-1">A&#160;velmi ho to tajemství tížilo a&#160;trápilo; ale čím víc se soužil, tím víc vychvaloval přednosti látky a&#160;práci tří mistrů.</p>
			<p class="MLP_text ParaOverride-1">Nazítří poslal k&#160;mistrům dalšího úředníka a&#160;po něm všechny ostatní. A&#160;všichni nadšeně chválili látku, její jemnost a&#160;krásu i&#160;ušlechtilost jejích vzorů, neboť nikdo se neodvážil přiznat, že nic nevidí.</p>
			<p class="MLP_text ParaOverride-1">Po nějakém čase přišel jeden z&#160;mistrů za králem a&#160;oznámil mu, že nadešel čas, aby látku nastříhali a&#160;ušili z&#160;ní šaty. Přeměřili krále a&#160;s&#160;nůžkami v&#160;ruce předstírali, že látku stříhají. Vykřikovali přitom nadšením nad svým dílem a&#160;také král je chválil, i&#160;když se v&#160;srdci tetelil hrůzou a&#160;strachem, aby na něm nikdo nic nepoznal.</p>
			<p class="MLP_text ParaOverride-1">I&#160;všichni dvořané a&#160;rádci hlasitě vychvalovali látku a&#160;nejvyšší soudce pravil:</p>
			<p class="MLP_text ParaOverride-1">„Pane, bylo by dobře, kdyby ses ukázal v&#160;těch nádherných šatech všemu svému lidu. Připravíme velikou slavnost a&#160;ty pojedeš na koni celým městem, aby všichni viděli, jakého mají krále.“</p>
			<p class="MLP_text ParaOverride-1">Král svolil, protože nechtěl vzbudit na svém dvoře podezření, že není synem svého otce a&#160;dítětem svých rodičů.</p>
			<p class="MLP_text ParaOverride-1">V&#160;den slavnosti přišli mistři ke králi s&#160;velikým balíkem plátna a&#160;oznámili, že v&#160;něm přinášejí šaty. Pomalu plátno rozbalili a&#160;všichni dvořané vydechli úžasem nad krásou králových nových šatů. Potom mistři odešli s&#160;králem do jeho ložnice a&#160;tam předstírali, že ho oblékají; tvářili se, že na šatech ještě upravují řasení a&#160;rukávce a&#160;všichni se jen rozplývali nadšením.</p>
			<p class="MLP_text ParaOverride-1">Konečně oznámili králi, že jsou hotovi. Král vyšel z&#160;paláce, nasedl na koně a&#160;v&#160;doprovodu celého dvora vyjel do města. Zvony zvonily, v&#160;ulicích se tísnily veliké zástupy lidí, všechna okna byla plná zvědavců.</p>
			<p class="MLP_text ParaOverride-1">Král seděl hrdě v&#160;sedle a&#160;byl rád, že šaty jsou tak jemné, neboť slunce pálilo a&#160;nahému králi bylo v&#160;tom vedru docela příjemně.</p>
			<p class="MLP_text ParaOverride-1">Lidé už znali tajemství jeho nových šatů: věděli, že ten, kdo šaty nevidí, není dítětem svých rodičů. A&#160;tak si každý myslel, že všichni ostatní šaty vidí, jen on sám že nevidí nic. Každý se zhrozil nad svým osudem, avšak nikdo to nechtěl dát na sobě znát. Urozenci i&#160;bohatci si říkali: Běda, tak já nejsem dítětem svých rodičů, já nejsem synem svého otce! Kdyby se to prozradilo, ztratil bych důstojnost, bohatství i&#160;urozenost a&#160;příbuzní by mě s&#160;hanbou vyhnali z&#160;domu. To nemohu připustit!</p>
			<p class="MLP_text ParaOverride-1">A&#160;ti, co nebyli urození ani bohatí, si v&#160;duchu říkali: Kdo ví, jak jsem se vůbec dostal do domu svých rodičů! Třeba mě našli někde v&#160;trávě u&#160;cesty a&#160;ze soucitu mě vzali k&#160;sobě; nebo jsem k&#160;nim možná připlul v&#160;košíku po řece. Nesmím jim teď prozradit, že to vím!</p>
			<p class="MLP_text ParaOverride-1">A&#160;všichni jásali a&#160;volali silnými hlasy:</p>
			<p class="MLP_text ParaOverride-1">„To jsou nádherné šaty! Náš pán má nejkrásnější šaty na světě!“</p>
			<p class="MLP_text ParaOverride-1">Král projel za velkého nadšení celým městem. Viděl, jak všichni chválí jeho šaty, a&#160;v&#160;duši mu bylo čím dál hůř: usmíval se pyšně na všechny strany, ale potichu si říkal:</p>
			<p class="MLP_text ParaOverride-1">„Každý je dítětem svých rodičů, každý je synem svého otce, jen já jediný jsem tak dopadl! Já, jejich král!“</p>
			<p class="MLP_text ParaOverride-1">Pozorně sledoval tváře lidí a&#160;hledal, zda někdo nemá stejné pocity, jako má on, ale viděl jen nadšení a&#160;slyšel jen chválu. Tak dojel až na náměstí, kde se měla konat veliká slavnost. Tu přistoupil ke králi černoch, který měl na starosti jeho koně, a&#160;řekl:</p>
			<p class="MLP_text ParaOverride-1">„Pane, buď jsem já slepý, nebo ty jsi nahý.“</p>
			<p class="MLP_text ParaOverride-1">Král se rozlítil a&#160;zvolal:</p>
			<p class="MLP_text ParaOverride-1">„Jak se opovažuješ takto mluvit? Nic nevidíš, protože nejsi synem člověka, kterého pokládáš za svého otce!“</p>
			<p class="MLP_text ParaOverride-1">A&#160;černoch odpověděl:</p>
			<p class="MLP_text ParaOverride-1">„Pane, já nevím, koho mám pokládat za svého otce, protože jsem své rodiče nikdy nepoznal.“</p>
			<p class="MLP_text ParaOverride-1">Uslyšel to nějaký člověk, který stál poblíž, a&#160;zvolal:</p>
			<p class="MLP_text ParaOverride-1">„Je to pravda! Král žádné šaty nemá! Lidé dobří, podívejte se, náš král je úplně nahý!“</p>
			<p class="MLP_text ParaOverride-1">Ti, kteří stáli kolem, se k&#160;němu přidali a&#160;za chvíli volalo celé město:</p>
			<p class="MLP_text ParaOverride-1">„Náš král je nahý! Náš král je úplně nahý! Lidičky, podívejte se na nahatého krále! Když je nahý, vypadá zrovna tak jako my!“</p>
			<p class="MLP_text ParaOverride-1">Král i&#160;jeho rádcové stáli ze začátku jako solné sloupy, ale když uslyšeli to volání ze všech stran, ztratili strach a&#160;pochopili, že lidé mluví pravdu.</p>
			<p class="MLP_text ParaOverride-1">Spěšně se vrátili do paláce a&#160;král hned nařídil, aby vsadili podvodné mistry do nejčernějšího vězení. Sluhové je hledali po celém paláci, ale marně. Podvodníci už byli dávno pryč i&#160;se zlatem, perlami, stříbrem a&#160;zlaťáky, kterými jim král zaplatil za svou vlastní hloupost.</p>
			<p class="MLP_text ParaOverride-1">I&#160;rozhodl se král, že bude od té chvíle říkat vždycky jen to, co vidí na vlastní oči a&#160;slyší jen na vlastní uši, a&#160;že bude totéž žádat i&#160;od všech ostatních.</p>
			<p class="MLP_text ParaOverride-1">A&#160;vládl od té doby dobře a&#160;spravedlivě.</p>
		</div>
</body>
</html>