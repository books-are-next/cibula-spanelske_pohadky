<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Pohádečky</p>
			<p class="MLP_text_bez1radku_-I- ParaOverride-1">Byl večer a&#160;na nebi vyskočily první hvězdy. Na palouku mezi stromy praskal oheň; kolem plamenů seděli tři pastevci a&#160;přes ramena měli barevné přikrývky. Dívali se do ohně a&#160;mlčeli.</p>
			<p class="MLP_text_-I- ParaOverride-1">Mezi stromy se občas ozvaly pomalé kroky obrovských černých býků. Daleko nad horami vyšel oranžový měsíc a&#160;ozářil chuchvalce mlhy v&#160;údolí a&#160;v&#160;roklinách.</p>
			<p class="MLP_text_-I- ParaOverride-1">Nejmladší pastevec vstal a&#160;přihodil do plamenů náruč suchých větví. Oheň zaplápolal, pastevec se znovu posadil pod starý olivovník a&#160;začal vyprávět.</p>
			<p id="_idParaDest-2" class="MLP_uroven3_nadpis ParaOverride-1">Pán a&#160;hlupák</p>
			<p class="MLP_text_bez1radku ParaOverride-1">Do jedné vesnice se kdysi přistěhoval člověk z&#160;hor. Neměl rád zbytečné řeči, a&#160;tak o&#160;něm lidé brzy začali říkat, že je podivín, a&#160;o&#160;něco později, že je trochu přihlouplý. Nakonec zapomněli i&#160;jeho jméno, a&#160;kdykoli o&#160;něm mluvili, říkali jenom: ten hlupák z&#160;hor, a&#160;potom už jen hlupák.</p>
			<p class="MLP_text ParaOverride-1">Jednou v&#160;noci se vplížil do vsi zloděj, vnikl oknem do osamělého domu a&#160;ukradl všechno, co mělo nějakou cenu. Nazítří bylo ve vsi veliké pozdvižení. Starosta chodil od chalupy k&#160;chalupě a&#160;každého se ptal:</p>
			<p class="MLP_text ParaOverride-1">„Sousede, neznáš toho zloděje? Nemáš tušení, kdo to udělal?“</p>
			<p class="MLP_text ParaOverride-1">Avšak nikdo nevěděl.</p>
			<p class="MLP_text ParaOverride-1">Nakonec přišel starosta do chalupy, v&#160;níž bydlel hlupák, a&#160;zeptal se ho:</p>
			<p class="MLP_text ParaOverride-1">„Sousede, nevíš, kdo to udělal? Nemáš tušení, kdo to byl?“</p>
			<p class="MLP_text ParaOverride-1">Hlupák se zamyslil a&#160;odpověděl:</p>
			<p class="MLP_text ParaOverride-1">„Myslím, že bych ti to mohl říct. Avšak nejdřív mi musíš dát pořádně najíst a&#160;napít. Potom spolu obejdeme celou vesnici a&#160;podíváme se do každé chalupy. Až vyjdeme z&#160;posledních dveří, povím ti, kdo má tu krádež na svědomí.“</p>
			<p class="MLP_text ParaOverride-1">Starosta mu dal bohatý oběd a&#160;nalil mu své nejlepší víno. Potom se znovu vydali od chalupy k&#160;chalupě a&#160;starosta se všude ptal:</p>
			<p class="MLP_text ParaOverride-1">„Sousede, opravdu nevíš, kdo nás vykradl?“</p>
			<p class="MLP_text ParaOverride-1">Hloupý člověk z&#160;hor jen mlčel a&#160;rozhlížel se kolem dokola. Lidé se pohoršovali a&#160;křičeli:</p>
			<p class="MLP_text ParaOverride-1">„My jsme poctivci! Co si o&#160;nás myslíte? My o&#160;ničem nevíme!“</p>
			<p class="MLP_text ParaOverride-1">A&#160;přidávali se k&#160;dvojici. Když obešli celou vesnici, doprovázel starostu a&#160;hloupého muže z&#160;hor pořádný zástup. Chyběly jen děti, které ještě neuměly chodit, a&#160;starci, kteří se nedobelhali ani k&#160;vrátkům. Došli všichni na náves, zastavili se a&#160;starosta řekl hlupákovi:</p>
			<p class="MLP_text ParaOverride-1">„A&#160;teď nám pověz, kdo to udělal! Máš už tušení, kdo to byl?“</p>
			<p class="MLP_text ParaOverride-1">Hlupák se zasmál a&#160;zvolal:</p>
			<p class="MLP_text ParaOverride-1">„Žádné tušení! Teď vím docela určitě, že to byl nějaký zloděj!“</p>
			<p class="MLP_text_bez1radku_-I-_-12-0- ParaOverride-1">Měsíc vystoupil vysoko nad hory a&#160;jeho světlo už nebyla oranžové, ale zelené. Druhý pastevec povstal, hodil do skomírajících plamenů náruč dřeva, posadil se a&#160;začal vyprávět:</p>
			<p id="_idParaDest-3" class="MLP_uroven3_nadpis ParaOverride-1">Pán a&#160;blázen</p>
			<p class="MLP_text_bez1radku ParaOverride-1">U&#160;nás ve vsi žil také jeden takový člověk z&#160;hor. Lidé mu neříkali hlupák, ale blázen, a&#160;někdy na něj pokřikovali, že ho potrkalo strakaté tele.</p>
			<p class="MLP_text ParaOverride-1">Jednou měl přijet do vsi bohatý a&#160;urozený pán z&#160;města. Sotva se přiblížil ke vsi, ozval se na uvítanou velký zvon. Pán se zastavil a&#160;s&#160;potěšením naslouchal. Šel kolem blázen, pán na něj kývl a&#160;zeptal se:</p>
			<p class="MLP_text ParaOverride-1">„Dobrý muži, proč vyzvánějí zvony?“</p>
			<p class="MLP_text ParaOverride-1">A&#160;člověk, který měl pověst blázna, odpověděl:</p>
			<p class="MLP_text ParaOverride-1">„Protože má do vsi přijet jeden urozený pán z&#160;města.“</p>
			<p class="MLP_text ParaOverride-1">Urozenec zase naslouchal a&#160;potom řekl:</p>
			<p class="MLP_text ParaOverride-1">„Nepřipadá ti, dobrý muži, že ty zvony znějí opravdu krásně?“</p>
			<p class="MLP_text ParaOverride-1">A&#160;blázen odpověděl:</p>
			<p class="MLP_text ParaOverride-1">„Připadá mi, že znějí jako vždycky. Nebo si snad myslíš, že zvoník přivázal k&#160;provazům býka, aby zvony zvonily silněji?“</p>
			<p class="MLP_text ParaOverride-1">Pán chvíli mlčel a&#160;pak se zeptal:</p>
			<p class="MLP_text ParaOverride-1">„Dobrý muži, copak dělá tvůj otec?“</p>
			<p class="MLP_text ParaOverride-1">Blázen pokrčil rameny:</p>
			<p class="MLP_text ParaOverride-1">„Právě vykopává mrtvé a&#160;zahrabává živé.“</p>
			<p class="MLP_text ParaOverride-1">Urozený pán se podivil. Nedal však na sobě znát, že odpovědi nerozumí, a&#160;ptal se dál:</p>
			<p class="MLP_text ParaOverride-1">„Pověz mi, dobrý člověče, co dělá tvá matka?“</p>
			<p class="MLP_text ParaOverride-1">Blázen odpověděl:</p>
			<p class="MLP_text ParaOverride-1">„Peče chleba, který jsme snědli před týdnem.“</p>
			<p class="MLP_text ParaOverride-1">Pán z&#160;toho nebyl ani trochu moudrý a&#160;řekl:</p>
			<p class="MLP_text ParaOverride-1">„Dobrý člověče, a&#160;co dělá tvá sestra?“</p>
			<p class="MLP_text ParaOverride-1">„Moje sestra? Ta oplakává loňský smích!“</p>
			<p class="MLP_text ParaOverride-1">Pán chvíli uvažoval, ale nic nechápal, a&#160;tak se zeptal:</p>
			<p class="MLP_text ParaOverride-1">„Dobrý muži, pověz mi: jak to, že tvůj otec vykopává mrtvé a&#160;zahrabává živé?“</p>
			<p class="MLP_text ParaOverride-1">„Podívej se tady přes plot,“ odpověděl blázen. „Vidíš mého otce? Právě vykopává suché stromy a&#160;vysazuje nové.“</p>
			<p class="MLP_text ParaOverride-1">Urozený pán se zeptal:</p>
			<p class="MLP_text ParaOverride-1">„A&#160;co tvoje matka? Říkal jsi, že peče chléb, který jste snědli před týdnem. To přece není možné!“</p>
			<p class="MLP_text ParaOverride-1">„A&#160;proč by to nebylo možné?“ odpověděl blázen. „Před týdnem jsme doma neměli ani špetku mouky. Půjčili jsme si u&#160;souseda chleba a&#160;snědli jsme ho. Dnes jsme si vydělali trochu peněz, matka koupila mouku a&#160;teď peče chleba, abychom ho mohli sousedovi vrátit.“</p>
			<p class="MLP_text ParaOverride-1">Urozený pán pokýval hlavou a&#160;řekl:</p>
			<p class="MLP_text ParaOverride-1">„A&#160;teď mi pověz, dobrý člověče, co vlastně dělá tvá sestra? Říkal jsi, že oplakává loňský smích. Tomu nerozumím.“</p>
			<p class="MLP_text ParaOverride-1">„Ale to je přece snadné!“ zvolal blázen netrpělivě. „Loni jí slíbil jeden bohatý mladík z&#160;města, že si ji vezme za ženu. Sestra byla tenkrát šťastná a&#160;smála se od rána do večera. Ale sliby chyby, mladík ji opustil a&#160;už ji nechce ani vidět. Sestra teď sedí doma, trápí se a&#160;pláče.“</p>
			<p class="MLP_text ParaOverride-1">Urozený pán obrátil koně a&#160;řekl:</p>
			<p class="MLP_text ParaOverride-1">„Do této vesnice nevkročím, co živ budu, neboť je to vesnice bláznů.“</p>
			<p class="MLP_text ParaOverride-1">A&#160;tryskem se vrátil zpátky do města.</p>
			<p class="MLP_text_bez1radku_-I-_-12-0- ParaOverride-1">Když druhý pastevec domluvil, chvíli bylo ticho. Oheň dohoříval. Měsíc na nebi vystoupil ještě výš a&#160;jeho světlo už nebylo oranžové ani zelené, ale modré. Nejstarší pastevec vstal a&#160;hodil do řeřavého dřeva náruč suchých větví. Plameny vyšlehly, dřevo zapraskalo a&#160;pastevec začal vyprávět:</p>
			<p id="_idParaDest-4" class="MLP_uroven3_nadpis ParaOverride-1">Pán a&#160;chytrák</p>
			<p class="MLP_text_bez1radku ParaOverride-1">Také do naší vesnice se jednou přistěhoval člověk z&#160;hor. Lidé ho přijali mezi sebe, i&#160;když byl trochu jiný než oni. Avšak netvrdili o&#160;něm, že je hlupák ani že je blázen, ale říkali, že má za ušima a&#160;že je to chytrák nade všechny chytráky.</p>
			<p class="MLP_text ParaOverride-1">Jednou šel ten člověk do města na trh a&#160;koupil si osla.</p>
			<p class="MLP_text ParaOverride-1">Na zpáteční cestě potkal hlouček lidí ze vsi. Zastavili se a&#160;hned se zvědavě vyptávali:</p>
			<p class="MLP_text ParaOverride-1">„Kolik jsi zaplatil za toho pěkného osla?“</p>
			<p class="MLP_text ParaOverride-1">A&#160;muž odpověděl podle pravdy:</p>
			<p class="MLP_text ParaOverride-1">„Zaplatil jsem padesát reálů.“</p>
			<p class="MLP_text ParaOverride-1">Šel dál a&#160;potkal osamělého souseda. Soused si chvíli prohlížel osla a&#160;pak se zeptal:</p>
			<p class="MLP_text ParaOverride-1">„Kolik jsi zaplatil za to pěkné zvíře?“</p>
			<p class="MLP_text ParaOverride-1">A&#160;muž odpověděl:</p>
			<p class="MLP_text ParaOverride-1">„Zaplatil jsem padesát reálů.“</p>
			<p class="MLP_text ParaOverride-1">Pobídl osla a&#160;jel dál. Za malou chvíli potkal dalšího souseda. Vesničan si zvědavě prohlédl osla a&#160;otázal se:</p>
			<p class="MLP_text ParaOverride-1">„Kolikpak tě stál?“</p>
			<p class="MLP_text ParaOverride-1">Muž řekl:</p>
			<p class="MLP_text ParaOverride-1">„Padesát reálů.“</p>
			<p class="MLP_text ParaOverride-1">Pobídl patami osla a&#160;pokračoval v&#160;cestě. A&#160;kdokoli ho potkal, zeptal se:</p>
			<p class="MLP_text ParaOverride-1">„Kolikpak stál ten pěkný osel?“</p>
			<p class="MLP_text ParaOverride-1">A&#160;muž vždycky odpověděl:</p>
			<p class="MLP_text ParaOverride-1">„Padesát reálů.“</p>
			<p class="MLP_text ParaOverride-1">A&#160;tak to šlo až k&#160;první vesnické chalupě.</p>
			<p class="MLP_text ParaOverride-1">Když muž dojel domů, přivázal osla ke kůlu, vydal se do kostela a&#160;ukryl se za sochou jednoho světce. Zanedlouho kráčel kolem sochy kněz a&#160;chytrák zvolal:</p>
			<p class="MLP_text ParaOverride-1">„Ať sem přijdou lidé z&#160;celé vesnice!“</p>
			<p class="MLP_text ParaOverride-1">Kněz se vylekal, rozběhl se do vsi a&#160;všude volal:</p>
			<p class="MLP_text ParaOverride-1">„Ať hned každý přijde do kostela! Stal se zázrak!“</p>
			<p class="MLP_text ParaOverride-1">Netrvalo dlouho a&#160;sešli se všichni lidé z&#160;vesnice. Ty, co už nemohli chodit, přinesli na nosítkách anebo na lavicích; a&#160;přinesli i&#160;děti v&#160;kolébkách. Když se tak shromáždila celá ves, dal kněz vyzvánět na všechny zvony, obrátil se k&#160;soše a&#160;řekl uctivě:</p>
			<p class="MLP_text ParaOverride-1">„Jsme tady, jak jsi přikázal!“</p>
			<p class="MLP_text ParaOverride-1">Nato vystoupil muž z&#160;úkrytu a&#160;zvolal:</p>
			<p class="MLP_text ParaOverride-1">„Teď jste tady všichni, a&#160;tak vám tedy říkám: ten osel stál padesát reálů!“</p>
			<p class="MLP_text_bez1radku_-I-_-12-0- ParaOverride-1">Když nejstarší pastevec skončil, měsíc stál vysoko na obloze, svítil stříbrně a&#160;hvězdy začínaly blednout. A&#160;ti tři se nad dohaslým ohněm domluvili, že se narodili ve stejné vesnici.</p>
		</div>
</body>
</html>