<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1">Tajemství</p>
			<p class="MLP_text_bez1radku ParaOverride-1">Žili kdysi muž a&#160;žena. Žena byla povídavá, neřekla, co nevěděla, a&#160;muž se na ni proto často hněval. Nakonec byl raději s&#160;kamarády než se ženou a&#160;leckdy se s&#160;nimi veselil dlouho do noci. Jednou se zase vrátil domů až k&#160;ránu. Žena ležela už dávno v&#160;posteli, ale nespala; sotva vrzla před chalupou vrátka, vyskočila a&#160;začala muži vyčítat, že se vrací tak pozdě.</p>
			<p class="MLP_text ParaOverride-1">Muž však položil ukazováček na ústa a&#160;řekl:</p>
			<p class="MLP_text ParaOverride-1">„Tiše, nekřič tolik! Kdybys jen věděla, proč se vracím tak pozdě!“</p>
			<p class="MLP_text ParaOverride-1">Žena byla zvědavá a&#160;hned se vyptávala:</p>
			<p class="MLP_text ParaOverride-1">„Co se stalo? Rychle mi to pověz!“</p>
			<p class="MLP_text ParaOverride-1">A&#160;muž řekl znovu:</p>
			<p class="MLP_text ParaOverride-1">„Jenom nekřič, nebo vzbudíš sousedy! Já ti to povím, ale nejdřív zavři okna a&#160;dveře, aby nikdo nic neslyšel.“</p>
			<p class="MLP_text ParaOverride-1">Žena zavřela dveře i&#160;okna a&#160;ptala se netrpělivě:</p>
			<p class="MLP_text ParaOverride-1">„Tak povíš mi už, co se vlastně stalo?“</p>
			<p class="MLP_text ParaOverride-1">„Hrozná věc,“ řekl muž, „hrozná! Ale nejdřív mi slib, že to neprozradíš nikomu na světě.“</p>
			<p class="MLP_text ParaOverride-1">Žena slíbila, že bude mlčet jako ryba, a&#160;muž pokračoval:</p>
			<p class="MLP_text ParaOverride-1">„Když jsem se vracel domů, jeden na mě vyběhl z&#160;houští a&#160;pustil se do mě. Bránil jsem se ze všech sil, ale byl bych se neubránil. Musel jsem ho zabít. Zahrabal jsem ho na kraji lesa u&#160;cesty. Ale pamatuj si dobře, nikomu ani slovo! Jestli to prozradíš, budeme oba ztraceni!“</p>
			<p class="MLP_text ParaOverride-1">Žena chvíli nemohla promluvit hrůzou, ale pak řekla:</p>
			<p class="MLP_text ParaOverride-1">„Neboj se, jsi přece můj muž! Nikomu nic nepovím.“</p>
			<p class="MLP_text ParaOverride-1">Nazítří ráno šla žena pro vodu ke studni uprostřed návsi. Vždycky se tam scházely sousedky z&#160;celé vesnice a&#160;vyprávěly si, co je nového. Nejvíc novinek znala pokaždé povídavá žena. Věděla všechno: kdo chce vdávat dceru, kdo bude sklízet nejlepší olivy, kdo má jaký důvod k&#160;pláči nebo ke smíchu.</p>
			<p class="MLP_text ParaOverride-1">Tentokrát však nepromluvila ani slovo. Čekala, až na ni dojde řada, a&#160;hlavu měla sklopenou.</p>
			<p class="MLP_text ParaOverride-1">Sousedky si toho brzy povšimly a&#160;ptaly se jí:</p>
			<p class="MLP_text ParaOverride-1">„Pročpak jsi tak smutná? Stalo se ti něco?“</p>
			<p class="MLP_text ParaOverride-1">Žena jen zavrtěla hlavou.</p>
			<p class="MLP_text ParaOverride-1">„Co by se mi stalo? Muž se vrátil v&#160;noci pozdě a&#160;probudil mě. Nemohla jsem usnout a&#160;teď mě bolí hlava.“</p>
			<p class="MLP_text ParaOverride-1">Sousedky ji politovaly, nabraly vodu, odešly a&#160;žena zůstala sama. Najednou ji napadlo: Proč se mě tak vyptávaly? Co když něco vědí? A&#160;bylo jí hůř a&#160;hůř.</p>
			<p class="MLP_text ParaOverride-1">Nazítří se sousedky znovu sešly u&#160;studny. Žena byla ještě tišší a&#160;zamlklejší než včera. Hned si toho všimly a&#160;ptaly se jí:</p>
			<p class="MLP_text ParaOverride-1">„Copak se ti stalo? Tebe něco trápí! Jsi docela jiná než dřív.“</p>
			<p class="MLP_text ParaOverride-1">„Nic mě netrápí,“ řekla žena, „co by mě mohlo trápit?“</p>
			<p class="MLP_text ParaOverride-1">Nakonec sousedky odešly. Zůstala jen jediná, její nejmilejší přítelkyně.</p>
			<p class="MLP_text ParaOverride-1">Když byly samy, řekla přítelkyně:</p>
			<p class="MLP_text ParaOverride-1">„Pověz mi pravdu, tobě se něco přihodilo! Neskrývej to přede mnou. Jsem přece tvá nejlepší kamarádka a&#160;nikomu nic neprozradím.“</p>
			<p class="MLP_text ParaOverride-1">A&#160;naléhala tak dlouho, až žena dlouze zavzdychala a&#160;přiznala se:</p>
			<p class="MLP_text ParaOverride-1">„Máš pravdu. Něco mě moc trápí. Já ti to tedy povím, ale slib mi, že nic neprozradíš.“</p>
			<p class="MLP_text ParaOverride-1">„Slibuji,“ řekla přítelkyně, „že to nepovím nikomu na světě. Přece mě znáš.“</p>
			<p class="MLP_text ParaOverride-1">Žena se k&#160;ní naklonila a&#160;zašeptala jí do ucha:</p>
			<p class="MLP_text ParaOverride-1">„Předevčírem v&#160;noci můj muž jednoho zabil a&#160;zahrabal ho v&#160;lese. Teď už víš, proč jsem byla tak smutná a&#160;ztrápená. Ale nezapomeň, nikomu nesmíš prozradit ani slovo!“</p>
			<p class="MLP_text ParaOverride-1">Sousedka však byla stejná jako povídavá žena a&#160;nedokázala si nechat tajemství pro sebe. Řekla to další sousedce, ta zase další a&#160;za chvíli věděla celá vesnice, co se přihodilo. Třetího dne přišli k&#160;muži četníci a&#160;spustili zostra:</p>
			<p class="MLP_text ParaOverride-1">„Teď půjdeš s&#160;námi a&#160;ukážeš nám místo, kde jsi ho zabil a&#160;zakopal!“</p>
			<p class="MLP_text ParaOverride-1">Muž je zavedl na okraj lesa, ukázal pod vysokou borovici a&#160;řekl:</p>
			<p class="MLP_text ParaOverride-1">„Tady kopejte.“</p>
			<p class="MLP_text ParaOverride-1">Začali kopat a&#160;vykopali psa.</p>
			<p class="MLP_text ParaOverride-1">„Co to má znamenat?“ zeptali se přísně. „Chceš si z&#160;nás dělat blázny?“</p>
			<p class="MLP_text ParaOverride-1">„Hned vám to vysvětlím,“ odpověděl muž. „Vracel jsem se pozdě v&#160;noci domů a&#160;tady na mě vyběhl z&#160;lesa vzteklý pes. Musel jsem ho zabít, nic jiného mi nezbývalo. A&#160;tady pod borovicí jsem ho zakopal.“</p>
			<p class="MLP_text ParaOverride-1">Četníci viděli, že mluví pravdu, a&#160;propustili ho.</p>
			<p class="MLP_text ParaOverride-1">Muž se vrátil ke své ženě a&#160;řekl jí:</p>
			<p class="MLP_text ParaOverride-1">„Vidíš? Teď budeš celé vesnici pro smích. Prozradila jsi první tajemství, které jsem ti svěřil, a&#160;pamatuj si, že žádné další tajemství už ode mne nikdy neuslyšíš.“</p>
			<p class="MLP_text ParaOverride-1">Žena se zastyděla, ale muž dodržel slovo.</p>
			<p class="MLP_text ParaOverride-1">A&#160;ta pohádka nás učí: nesvěřujte nikdy ani nejmenší tajemství člověku, kterému jazyk před rozumem utíká!</p>
		</div>
</body>
</html>