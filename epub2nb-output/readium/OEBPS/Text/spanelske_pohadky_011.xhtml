<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Paní Bída</p>
			<p class="MLP_text_bez1radku ParaOverride-1">Žila jednou jedna žena a&#160;ta byla tak chudá, že jí říkali paní Bída. Bydlila v&#160;nízké chatrči s&#160;rozpadlou střechou a&#160;neměla nic než vychrtlou kozu a&#160;zahrádku se starou hrušní.</p>
			<p class="MLP_text ParaOverride-1">Živila se jen kozím mlékem a&#160;houbami z&#160;lesa. Rok co rok se těšila na hrušky ze své hrušně, ale kluci z&#160;vesnice jí vždycky hrušky otrhali a&#160;snědli. Paní Bída se zlobila, ale co to bylo platné? Kluci jsou kluci.</p>
			<p class="MLP_text ParaOverride-1">Jednou se zastavil u&#160;její chatrče starý muž s&#160;dlouhými vousy a&#160;řekl prosebně:</p>
			<p class="MLP_text ParaOverride-1">„Jdu z&#160;veliké dálky a&#160;sotva už stojím na nohou. Prosím tě, slituj se nade mnou.“</p>
			<p class="MLP_text ParaOverride-1">Paní Bída smutně pokývala hlavou a&#160;řekla:</p>
			<p class="MLP_text ParaOverride-1">„Co pro tebe mohu udělat? Mám jen trochu mléka a&#160;špatné lůžko, na které při dešti kape voda děravou střechou.“</p>
			<p class="MLP_text ParaOverride-1">„Stačí,“ řekl stařec, „když mě tu necháš přespat. Odpočinu si a&#160;ráno půjdu zase dál.“</p>
			<p class="MLP_text ParaOverride-1">Paní Bída věděla, jaké to je, když má člověk hlad. Otevřela dveře dokořán a&#160;řekla:</p>
			<p class="MLP_text ParaOverride-1">„Ráda se s&#160;tebou rozdělím o&#160;to málo, co mám.“</p>
			<p class="MLP_text ParaOverride-1">A&#160;jak řekla, tak i&#160;učinila.</p>
			<p class="MLP_text ParaOverride-1">Nazítří ráno stařec poděkoval a&#160;řekl:</p>
			<p class="MLP_text ParaOverride-1">„Za to, co jsi pro mě udělala, se ti splní jedno přání. Ale pamatuj si, jen jedno jediné! Pověz, co si přeješ ze všeho nejvíc?“</p>
			<p class="MLP_text ParaOverride-1">Paní Bída odpověděla:</p>
			<p class="MLP_text ParaOverride-1">„Já vlastně nic nechci. Ale když už si mám něco přát, tak tedy: až mi zase kluci polezou na hrušky, ať se tam přilepí a&#160;neslezou, dokud jim to nedovolím.“</p>
			<p class="MLP_text ParaOverride-1">Stařec jen zlehka přikývl, rozloučil se a&#160;zmizel v&#160;zátočině cesty, jako by tam nikdy ani nebyl.</p>
			<p class="MLP_text ParaOverride-1">Paní Bída si pomyslela, že se jí všechno jen zdálo, mávla rukou a&#160;šla po svých. Druhého dne vylezli kluci na strom a&#160;začali trhat dozrávající hrušky. V&#160;tu chvíli se objevila paní Bída; sotva ji kluci spatřili, chtěli seskákat do trávy a&#160;uprchnout, ale nemohli, zůstali na stromě jako přilepení. Prosili, bědovali, volali, ale paní Bída se jen smála. Kvečeru přiběhli rodiče chlapců, snažili se stáhnout kluky ze stromu, ale ať se namáhali sebevíc, nešlo to. Teprve když prosili na kolenou, paní Bída se slitovala:</p>
			<p class="MLP_text ParaOverride-1">„Tak si je odveďte. Ale ať už je tady víckrát nevidím!“</p>
			<p class="MLP_text ParaOverride-1">Od té doby už k&#160;ní kluci z&#160;vesnice nikdy na hrušky nechodili.</p>
			<p class="MLP_text ParaOverride-1">A&#160;paní Bída žila zase klidně a&#160;spokojeně; pila kozí mléko, v&#160;létě jedla houby z&#160;lesa a&#160;celý rok se těšila, až jí s&#160;podzimem dozrají hrušky na zahrádce.</p>
			<p class="MLP_text ParaOverride-1">Léta plynula, až jednoho dne zaklepala na dveře rozpadlé chalupy Smrt a&#160;řekla:</p>
			<p class="MLP_text ParaOverride-1">„Nic naplat, jdu si pro tebe.“</p>
			<p class="MLP_text ParaOverride-1">Paní Bída se nejdřív trochu lekla, ale potom se usmála a&#160;klidně odpověděla:</p>
			<p class="MLP_text ParaOverride-1">„Co se dá dělat? Už jsem byla na světě dost dlouho. Počkej chvilku, jen co si připravím uzlíček na cestu. Můžeš si zatím natrhat trochu hrušek. Letos jsou sladké, jako ještě nikdy nebyly.“</p>
			<p class="MLP_text ParaOverride-1">Smrt vylezla na strom, utrhla si nejsladší hrušku, ale zpátky už nemohla. Prosila, slibovala, vyhrožovala, ale paní Bída ji nepustila.</p>
			<p class="MLP_text ParaOverride-1">Léta ubíhala a&#160;nikdo ve vsi neumíral, protože Smrt byla uvězněná na staré hrušni. A&#160;nikdo nemohl zabít ani králíka, ani slepici, ani si usmažit rybu na pánvi, ani ulovit jelena v&#160;lese, ba ani zabít mouchu nebo komára. I&#160;vydali se vesničané za paní Bídou a&#160;prosili ji, aby zase pustila Smrt na svobodu.</p>
			<p class="MLP_text ParaOverride-1">Paní Bída řekla:</p>
			<p class="MLP_text ParaOverride-1">„Když chcete, udělám to; ale Smrt mi musí písemně slíbit, že mě navždycky vynechá. Jinak ji nepustím a&#160;zůstane na hrušni až do skonání světa.“</p>
			<p class="MLP_text ParaOverride-1">Podali do koruny hrušně list papíru a&#160;husí brk a&#160;paní Smrt slavnostně napsala, že učiní, jak paní Bída žádá.</p>
			<p class="MLP_text ParaOverride-1">Potom seskočila z&#160;hrušně a&#160;rozběhla se do světa. Slib však splnila: od té doby nechala paní Bídu na pokoji a&#160;zdaleka se vyhýbá její chatrči.</p>
			<p class="MLP_text ParaOverride-1">Proto žije paní Bída dodnes.</p>
		</div>
</body>
</html>