<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">O&#160;nespokojené Franciskitě</p>
			<p class="MLP_text_bez1radku ParaOverride-1">V&#160;jedné vsi žila kdysi dívka jménem Franciskita. Jednou šla do lesa na borové šišky, aby měla čím topit. Kráčela pomalu mezi stromy a&#160;žalostně vzdychala. Náhle zvedla hlavu a&#160;lekla se. Proti ní stál drobný dědeček s&#160;bílými vlasy a&#160;s&#160;modrýma očima.</p>
			<p class="MLP_text ParaOverride-1">„Proč tak vzdycháš, Franciskito?“ zeptal se vlídně. „Trápí tě něco?“</p>
			<p class="MLP_text ParaOverride-1">„Když já jsem tak nešťastná,“ řekla smutně Franciskita, „že si to ani představit nedovedeš! Kdybych měla doma aspoň kravičku, hned by se mi žilo líp. Podojila bych ji, každý den bych měla krajáč mléka, máslo i&#160;smetanu, co by mi pak chybělo ke štěstí?“</p>
			<p class="MLP_text ParaOverride-1">Dědeček pokýval hlavou a&#160;řekl:</p>
			<p class="MLP_text ParaOverride-1">„To je snadná pomoc. Běž domů a&#160;uvidíš.“</p>
			<p class="MLP_text ParaOverride-1">Než se Franciskita vzpamatovala, dědeček byl pryč. Obrátila se a&#160;běžela domů. Ve vrátkách se zastavila a&#160;nevěřila vlastním očím: na dvoře stála pěkná strakatá kráva a&#160;po boku měla ještě strakatější telátko.</p>
			<p class="MLP_text ParaOverride-1">Za několik dnů šla Franciskita do lesa na chrastí. Náhle se před ní objeví bělovlasý dědeček.</p>
			<p class="MLP_text ParaOverride-1">„Tak copak, Franciskito,“ zeptal se mírně, „už jsi šťastná?“</p>
			<p class="MLP_text ParaOverride-1">„Jsem,“ odpověděla Franciskita, „jsem šťastná, ale…“</p>
			<p class="MLP_text ParaOverride-1">„Jaképak ale,“ řekl dědeček. „Buď jsi šťastná, nebo nejsi. Co ti chybí?“</p>
			<p class="MLP_text ParaOverride-1">„Domek se mi rozpadá, do světnice mi prší a&#160;mezi trámy protahuje vítr. Kdybych tak měla pořádnou chalupu, to bych teprve byla šťastná!“</p>
			<p class="MLP_text ParaOverride-1">Dědeček se usmál a&#160;řekl:</p>
			<p class="MLP_text ParaOverride-1">„Běž domů, uvidíš!“</p>
			<p class="MLP_text ParaOverride-1">Franciskita se obrátila a&#160;běžela bez dechu domů. Už zdálky vidí: místo její rozpadlé chatrče stojí nová chalupa z&#160;čerstvého dřeva a&#160;voní pryskyřicí. Franciskita si zavýskla radostí.</p>
			<p class="MLP_text ParaOverride-1">Uplynulo několik dnů a&#160;Franciskita se vydala znovu do lesa. S&#160;hlavou sklopenou kráčela mezi stromy a&#160;smutně vzdychala. Znenadání se před ní objevil dědeček. Podíval se na ni modrýma očima a&#160;zeptal se:</p>
			<p class="MLP_text ParaOverride-1">„Tak co, Franciskito, už jsi šťastná?“</p>
			<p class="MLP_text ParaOverride-1">„Jsem,“ odpověděla Franciskita, „jak bych nebyla! Ale…“</p>
			<p class="MLP_text ParaOverride-1">„Zase nějaké ale?“ zeptal se dědeček. „Jaké ale?“</p>
			<p class="MLP_text ParaOverride-1">Franciskita se div nerozplakala.</p>
			<p class="MLP_text ParaOverride-1">„Všechny sousedky mají pěkné šaty, jen já chodím ve všední den i&#160;ve svátek v&#160;cárech. Ani zatancovat si nemůžu jít, a&#160;když spustí na návsi dudy, musím zůstat doma a&#160;je mi smutno.“</p>
			<p class="MLP_text ParaOverride-1">„To nic,“ řekl dědeček, „jen se vrať domů, už teď máš, co si přeješ.“</p>
			<p class="MLP_text ParaOverride-1">Franciskita se obrátila a&#160;běžela domů, jako by jí za patami hořelo. Otevřela dveře a&#160;strnula. Na stole ležely nové šaty, další byly na lavici, třetí ležely přes postel. Franciskita si zavýskla radostí a&#160;hned si je začala zkoušet.</p>
			<p class="MLP_text ParaOverride-1">Opět uteklo několik dní. Franciskita se vydala znovu do lesa. A&#160;jak tak kráčela mezi stromy a&#160;vzdychala, najednou jde proti ní dědeček.</p>
			<p class="MLP_text ParaOverride-1">„Tak copak, Franciskito, už jsi šťastná?“</p>
			<p class="MLP_text ParaOverride-1">„Jsem,“ přikývla Franciskita, „jsem šťastná, ale…“</p>
			<p class="MLP_text ParaOverride-1">„Jaképak zase ale?“ zeptal se dědeček netrpělivě.</p>
			<p class="MLP_text ParaOverride-1">A&#160;Franciskita spustila:</p>
			<p class="MLP_text ParaOverride-1">„Kdybych tak měla na dvorku hejno slepic, hned by se mi žilo líp! Snášely by mi vejce, co by mi chybělo?“</p>
			<p class="MLP_text ParaOverride-1">Dědeček pokýval hlavou.</p>
			<p class="MLP_text ParaOverride-1">„Běž domů, Franciskito, však najdeš, co si přeješ.“</p>
			<p class="MLP_text ParaOverride-1">Franciskita se rozběhla domů. Na dvorku se popelilo v&#160;prachu hejno slepic, na plotě seděl kohout a&#160;barevné peří mu ve slunci jen svítilo.</p>
			<p class="MLP_text ParaOverride-1">Uteklo několik málo dnů a&#160;Franciskita už byla zase v&#160;lese. Pomalu kráčela mezi stromy a&#160;hlavu měla sklopenou, div do dědečka nevrazila.</p>
			<p class="MLP_text ParaOverride-1">„Tak copak, copak, Franciskito, už jsi šťastná?“</p>
			<p class="MLP_text ParaOverride-1">„Ale to víš, že jsem,“ odpověděla Franciskita. „Jsem šťastná, ale…“</p>
			<p class="MLP_text ParaOverride-1">„Zase nějaké ale?“ zeptal se dědeček. „Copak ti schází?“</p>
			<p class="MLP_text ParaOverride-1">„Mám krávu a&#160;telátko,“ řekla Franciskita, „mám novou chalupu, pěkné šaty, hejno slepic na dvoře a&#160;kohouta na plotě. Ale k&#160;čemu mi to všechno je, když jsem pořád tak sama? Děvčata ze vsi se vdávají, každá má ženicha, jenom já žiju sama samotinká.“</p>
			<p class="MLP_text ParaOverride-1">„Tak dobře,“ přikývl dědeček bílou hlavou, „vrať se zase domů, tam najdeš, co hledáš.“</p>
			<p class="MLP_text ParaOverride-1">Franciskita se obrátila a&#160;běžela k&#160;chalupě. Mezi vrátky stál urostlý mládenec, byl to vesnický starosta. Když uviděl Franciskitu, vyšel jí naproti a&#160;řekl:</p>
			<p class="MLP_text ParaOverride-1">„Franciskito, ty se mi už dlouho líbíš. Vezmi si mě za muže!“</p>
			<p class="MLP_text ParaOverride-1">Netrvalo dlouho a&#160;byla svatba, celá vesnice se radovala a&#160;tancovala až do rána. Za několik dní šla Franciskita lesem a&#160;znenadání se před ní opět objevil bělovlasý dědeček s&#160;modrýma očima.</p>
			<p class="MLP_text ParaOverride-1">Usmál se vlídně na Franciskitu a&#160;zeptal se:</p>
			<p class="MLP_text ParaOverride-1">„Tak co, Franciskito, už jsi konečně šťastná?“</p>
			<p class="MLP_text ParaOverride-1">Franciskita se na něj zle zamračila a&#160;vyjela zlostně:</p>
			<p class="MLP_text ParaOverride-1">„Co si to dovoluješ? Pamatuj si jednou provždycky, že pro tebe nejsem žádná Franciskita, ale vždycky jen a&#160;jen paní starostová!“</p>
		</div>
</body>
</html>