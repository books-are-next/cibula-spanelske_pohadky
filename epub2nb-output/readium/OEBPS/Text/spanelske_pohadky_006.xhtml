<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Hádanka</p>
			<p class="MLP_text_bez1radku ParaOverride-1">Byl jednou jeden král a&#160;ten měl chytrou dceru. Princezna byla chytřejší než všichni dvořané a&#160;rádci, chytřejší než soudcové, chytřejší než královi ministři a&#160;vojevůdci. A&#160;protože byla tak chytrá, nechtěla si vzít za muže nikoho, kdo by byl hloupější než ona. Král naléhal, aby se už konečně vdala, ale princezna nechtěla a&#160;nechtěla. Nakonec řekla králi, svému otci:</p>
			<p class="MLP_text ParaOverride-1">„Dobrá, když chceš, tak se vdám. Ale vezmu si jen toho, kdo mi poví tak těžkou hádanku, že ji neuhodnu.“</p>
			<p class="MLP_text ParaOverride-1">Od té chvíle přijížděli na královský dvůr princové a&#160;urozenci zblízka i&#160;zdaleka a&#160;těšili se, že dostanou princeznu za ženu. Avšak princezna uhodla každou hádanku a&#160;všichni odcházeli s&#160;nepořízenou. Král už se hněval, lámal si hlavu, jak by na princeznu vyzrál, ale nic moudrého ho nenapadlo. Nakonec dal vyhlásit:</p>
			<p class="MLP_text ParaOverride-1">„Který nápadník přijde s&#160;hádankou tak lehkou, že ji princezna uhodne, skončí v&#160;rukou katových!“</p>
			<p class="MLP_text ParaOverride-1">Od té chvíle proud nápadníků zřídl, ale přece jen se občas našel někdo, kdo doufal, že princezna jeho hádanku neuhádne; ale uhodla všechny.</p>
			<p class="MLP_text ParaOverride-1">A&#160;byly to hádanky přetěžké: vymýšleli si je chytráci všemi mastmi mazaní, mudrci, kteří hloubali nad starými a&#160;zažloutlými knihami, vtipálkové i&#160;mudrlanti, ale nikdo princeznu nepřechytračil.</p>
			<p class="MLP_text ParaOverride-1">Pověst o&#160;chytré princezně se dostala až do jedné odlehlé vesnice, kde žil chudý a&#160;docela obyčejný pastýř. Sousedé o&#160;něm tvrdili, že je hlupák a&#160;blázen, ale pastýř si z&#160;toho nic nedělal. Jednou uslyšel sousedy vyprávět o&#160;princezně, která uhodne každou hádanku na světě, a&#160;hned se rozhodl:</p>
			<p class="MLP_text ParaOverride-1">„Mámo, já tam půjdu a&#160;zkusím štěstí!“</p>
			<p class="MLP_text ParaOverride-1">Máma se rozplakala.</p>
			<p class="MLP_text ParaOverride-1">„Synáčku, copak jsi ztratil rozum? Když se to nepovedlo všelijakým panáčkům, hrabatům a&#160;knížatům, markýzům a&#160;vévodům, jak bys to mohl dokázat ty?“</p>
			<p class="MLP_text ParaOverride-1">Pastýř však řekl:</p>
			<p class="MLP_text ParaOverride-1">„Mámo, já tam půjdu a&#160;vezmu si princeznu za ženu. Neplač a&#160;raději mi dej do uzlíku kus chleba a&#160;do džbánku krapet vína, ať nemám po cestě hlad ani žízeň.“</p>
			<p class="MLP_text ParaOverride-1">Máma mu tedy dala do uzlíku kus chleba, do džbánku mu nalila krapet vína, v&#160;slzách se s&#160;ním rozloučila a&#160;pastýř šel.</p>
			<p class="MLP_text ParaOverride-1">Cestou uviděl strom se dvěma suchými větvemi. Na spodní větvi seděla jedna kukačka, na horní větvi druhá. Pastýř pokýval hlavou a&#160;řekl si:</p>
			<p class="MLP_text ParaOverride-1">„Kukačka je nad kukačkou. To si musím pamatovat! Třeba se mi to bude hodit.“</p>
			<p class="MLP_text ParaOverride-1">A&#160;putoval dál. Uviděl v&#160;trávě malého zeleného hádka, chvíli ho pozoroval a&#160;pak si řekl:</p>
			<p class="MLP_text ParaOverride-1">„V&#160;trávě je hádek. Na to nesmím zapomenout!“</p>
			<p class="MLP_text ParaOverride-1">Snědl chleba, vypil víno a&#160;kráčel dál. Došel až ke královskému paláci. Prohlížel si užasle hradby, bránu a&#160;věže; a&#160;jak tak stojí, najednou má pocit, jako by si za jeho zády někdo povídal. Ohlédl se a&#160;uviděl, že ve svahu pramení potůček a&#160;teče rovnou do hradeb. Potůček bublal a&#160;skákal přes kameny, pastýř se zasmál, malou chvilku ho poslouchal a&#160;pak řekl polohlasem:</p>
			<p class="MLP_text ParaOverride-1">„Ty jsi ale povídálek! Však já na tebe nezapomenu!“</p>
			<p class="MLP_text ParaOverride-1">Hned potom vkročil do brány a&#160;šel rovnou za králem.</p>
			<p class="MLP_text ParaOverride-1">„Pane králi,“ řekl mu, „mám pěknou hádanku pro tvou dceru.“</p>
			<p class="MLP_text ParaOverride-1">Král jen smutně mávl rukou a&#160;pravil:</p>
			<p class="MLP_text ParaOverride-1">„Co se dá dělat, o&#160;jednoho poddaného víc nebo míň. Co na tom záleží? Když nemáš rozum, je to tvoje chyba.“</p>
			<p class="MLP_text ParaOverride-1">A&#160;zavolal princeznu.</p>
			<p class="MLP_text ParaOverride-1">Pastýř si princeznu prohlédl od hlavy až k&#160;patě, nedal na sobě nijak znát, jestli se mu líbí nebo nelíbí, a&#160;hned spustil:</p>
			<p class="MLP_verse_-12-12- ParaOverride-1">„Kukačka je nad kukačkou,<br/>v&#160;trávě leze hádek,<br/>do paláce běží<br/>malý povídálek.“</p>
			<p class="MLP_text ParaOverride-1">Princezna přemýšlela a&#160;rozmýšlela, ale ať hádala, jak hádala, neuhodla.</p>
			<p class="MLP_text ParaOverride-1">Král vyskočil a&#160;zvolal:</p>
			<p class="MLP_text ParaOverride-1">„To nejde! Přece si moje dcera nevezme za muže hloupého pastýře!“</p>
			<p class="MLP_text ParaOverride-1">Princezna si dupla a&#160;vykřikla:</p>
			<p class="MLP_text ParaOverride-1">„Takového hloupého pastýře si nevezmu a&#160;nevezmu, co živa budu!“</p>
			<p class="MLP_text ParaOverride-1">Král se zeptal:</p>
			<p class="MLP_text ParaOverride-1">„Povíš nám aspoň, co ta hádanka znamená?“</p>
			<p class="MLP_text ParaOverride-1">„Povím,“ řekl pastýř, „proč bych nepověděl? Ale jedné věci se divím. Když jsem jen hloupý pastýř, jak to, že jste neuhodli tak jednoduchou hádanku? Kdepak, pane králi, já si tvou dceru nevezmu za nic na světě. Takovou hloupou princeznu za ženu nechci.“</p>
			<p class="MLP_text ParaOverride-1">„Ptal jsem se,“ řekl král netrpělivě, „co znamená ta hádanka?“</p>
			<p class="MLP_text ParaOverride-1">Pastýř se zasmál.</p>
			<p class="MLP_text ParaOverride-1">„Když jsem šel z&#160;domova, uviděl jsem strom a&#160;na něm dvě suché větve. Na spodní větvi seděla jedna kukačka, na horní větvi druhá. Řekl jsem si: kukačka je nad kukačkou. Potom jsem šel dál a&#160;uviděl jsem na palouku malého hádka. Řekl jsem si: v&#160;trávě leze hádek. Když jsem přišel k&#160;paláci, uviděl jsem, jak do hradeb teče z&#160;pramene ve stráni potůček. Bublal a&#160;skákal mezi kameny, zrovna jako by si povídal. A&#160;já si řekl: do paláce běží malý povídálek! Co je na tom tak těžkého?“</p>
			<p class="MLP_text ParaOverride-1">Potom se pastýř obrátil ke králi i&#160;k&#160;princezně zády, opustil palác a&#160;vrátil se domů k&#160;mámě.</p>
		</div>
</body>
</html>