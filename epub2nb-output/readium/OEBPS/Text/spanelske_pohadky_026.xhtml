<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">Zázračné hory z&#160;ostrova Mallorky</p>
			<p class="MLP_text_bez1radku ParaOverride-1">V jednom městě žil kdysi bohatý Maur. Měl krásný dům a&#160;ještě krásnější zahradu, vinice i&#160;olivový háj, ve sklepě truhly plné zlaťáků. Měl všechno, co si mohl přát, jen jedno mu chybělo a&#160;to si nemohl koupit ani za všechny zlaťáky světa: Maur byl totiž slepý. Nikdy neviděl hrozny ze svých vinic ani sluneční světlo, když se míhalo mezi listy olivovníků, ani růže v&#160;zahradě, ani modré nebe nad svým palácem.</p>
			<p class="MLP_text ParaOverride-1">Přicházeli k&#160;němu slavní lékaři z&#160;královského města, přijížděli k&#160;němu přes moře z&#160;dalekých zemí, ale ať ho léčili, jak léčili, zrak mu vrátit nedokázali.</p>
			<p class="MLP_text ParaOverride-1">Maur žil ve svém paláci sám a&#160;sám. Jediný člověk, s&#160;kterým se stýkal, byl jeho mladý otrok: piráti ho kdysi zajali na ostrově Mallorce, bohatý Maur ho koupil na trhu za hrst stříbrných a&#160;učinil z&#160;něho svého sluhu. Za čas si chlapce oblíbil a&#160;jednal s&#160;ním jako s&#160;vlastním synem; rozprávěl s&#160;ním za dlouhých večerů, procházel se s&#160;ním po zahradě.</p>
			<p class="MLP_text ParaOverride-1">Chlapec mu vyprávěl, jak kvete růže, jak se třpytí hvězdy na nebi, jak vypadá voda ve studánce a&#160;jaký tvar mají oblaka při západu slunce. Maur poslouchal a&#160;byl stále smutnější.</p>
			<p class="MLP_text ParaOverride-1">Jednoho dne mu chlapec řekl:</p>
			<p class="MLP_text ParaOverride-1">„Pane, rád bych se vrátil na nějaký čas domů, na svůj rodný ostrov. Jsou tam divotvorné hory, na jejichž vrcholech rostou vzácné a&#160;kouzelné květiny; snad by vám několik lístků z&#160;těch květů mohlo vrátit zrak. Věřte mi, znám ty hory dobře. Běhal jsem po nich ještě dřív, než jsem se stal otrokem.“</p>
			<p class="MLP_text ParaOverride-1">Maur se dlouho rozmýšlel. Měl chlapce rád, přál mu, aby se na čas podíval do svého rodného kraje a&#160;do kouzelných hor, o&#160;kterých tak často vyprávěl. Nevěřil příliš, že mu chlapec pomůže vrátit zrak&#160;– jak by mohl, když se to nepodařilo ani nejslavnějším lékařům? A&#160;co když se chlapec už nikdy nevrátí? Potom zůstane navždycky sám, osamělejší ve své věčné tmě než kdykoli dřív.</p>
			<p class="MLP_text ParaOverride-1">Dlouho přemýšlel, co má udělat, až nakonec řekl:</p>
			<p class="MLP_text ParaOverride-1">„Jdi do těch svých kouzelných hor. Ale velmi tě prosím, vrať se. Slibuješ mi to?“</p>
			<p class="MLP_text ParaOverride-1">Chlapec slíbil, že se vrátí, a&#160;oba se rozloučili.</p>
			<p class="MLP_text ParaOverride-1">Dny míjely a&#160;Maur čekal. Už myslel, že se chlapec nikdy nevrátí, ale jednoho dne uslyšel tiché zaklepání a&#160;hned potom hlas, který tak dobře znal:</p>
			<p class="MLP_text ParaOverride-1">„Pane, jsem zase zpátky u&#160;vás.“</p>
			<p class="MLP_text ParaOverride-1">Maur ho objal a&#160;zeptal se:</p>
			<p class="MLP_text ParaOverride-1">„A&#160;co mi přinášíš ze svých kouzelných hor?“</p>
			<p class="MLP_text ParaOverride-1">Chlapec odpověděl:</p>
			<p class="MLP_text ParaOverride-1">„Sedm párů střevíců, jaké nosívají lidé z&#160;mého kraje, když chodí po horách.“</p>
			<p class="MLP_text ParaOverride-1">Maur se podivil, potom se usmál a&#160;pravil:</p>
			<p class="MLP_text ParaOverride-1">„To je od tebe pěkné. A&#160;co tvé divotvorné květiny z&#160;kouzelných hor?“</p>
			<p class="MLP_text ParaOverride-1">Chlapec podal svému pánovi jeden pár střevíců a&#160;řekl:</p>
			<p class="MLP_text ParaOverride-1">„Jakmile jsem se vrátil domů, obul jsem si tento pár horalských střevíců a&#160;hledal jsem celý den po horách kouzelné rostlinky. To bylo pondělí. Chodil jsem v&#160;nich v&#160;lesích a&#160;v&#160;houštinách, daleko od cest. Přilož si střevíce k&#160;očím&#160;– možná že jsem měl štěstí a&#160;dotkl se nějaké kouzelné trávy nebo květu.“</p>
			<p class="MLP_text ParaOverride-1">Maur přiložil podešve horalských bot k&#160;očím, ale v&#160;temnotách se neobjevila ani jiskřička světla.</p>
			<p class="MLP_text ParaOverride-1">Chlapec vzal druhý pár, podal ho Maurovi a&#160;řekl:</p>
			<p class="MLP_text ParaOverride-1">„Tyhle střevíce jsem měl na nohou v&#160;úterý. Běhal jsem v&#160;nich po horských lukách, po březích horských jezírek.“</p>
			<p class="MLP_text ParaOverride-1">Maur se zlehka dotkl střevíci svých víček, ale tma se nerozptýlila ani na okamžik.</p>
			<p class="MLP_text ParaOverride-1">Chlapec mu podal třetí pár.</p>
			<p class="MLP_text ParaOverride-1">„Tyhle střevíce jsem nosil ve středu. Chodil jsem v&#160;nich po cestách kamzíků a&#160;horských ovcí, cestami rysů i&#160;stopami srn. Dotkni se jimi zlehka svých víček.“</p>
			<p class="MLP_text ParaOverride-1">Maur tak učinil, ale tma zůstala tmou.</p>
			<p class="MLP_text ParaOverride-1">Chlapec vzal čtvrtý pár.</p>
			<p class="MLP_text ParaOverride-1">„Tyhle střevíce jsem měl na nohou ve čtvrtek. Šplhal jsem v&#160;nich celý den po skálách, byl jsem výš, než jsou hnízda orlů, v&#160;mracích a&#160;mlhách. Zkus to s&#160;nimi.“</p>
			<p class="MLP_text ParaOverride-1">Maur si je přitiskl k&#160;očím, ale nic se nestalo, tma a&#160;tma.</p>
			<p class="MLP_text ParaOverride-1">Chlapec mu podal pátý pár.</p>
			<p class="MLP_text ParaOverride-1">„Pátý pár jsem si obul v&#160;pátek. Od svítání do soumraku jsem šplhal horskými průsmyky, v&#160;kamení a&#160;mechu.“</p>
			<p class="MLP_text ParaOverride-1">Přitiskl mu je k&#160;očím, ale Maur se ani nepohnul, ve tmě se mu neobjevila ani jiskřička, ani světélko.</p>
			<p class="MLP_text ParaOverride-1">Podal mu šestý pár.</p>
			<p class="MLP_text ParaOverride-1">„Šestý pár jsem obul v&#160;sobotu. Šplhal jsem po skálách, kde už rostou jen lišejníky, a&#160;celý svět jsem měl hluboko pod sebou.“</p>
			<p class="MLP_text ParaOverride-1">Maur se dotkl střevíci svých očí, ale zavrtěl smutně hlavou.</p>
			<p class="MLP_text ParaOverride-1">Chlapec mu podal sedmý pár.</p>
			<p class="MLP_text ParaOverride-1">„Tyhle jsou už poslední. Celou neděli jsem v&#160;nich šplhal k&#160;nejvyšším vrcholům, kde neroste ani lišejník, jen několik nízkých trav se tam krčí v&#160;štěrbinách skal. Obloha byla v&#160;té výšce na dosah ruky a&#160;já byl volný, volný jako pták v&#160;povětří.“</p>
			<p class="MLP_text ParaOverride-1">Maur si přitiskl k&#160;očím poslední střevíce, na nichž se možná zachytil lísteček anebo stéblo kouzelných trav ze zázračných hor chlapcova dětství.</p>
			<p class="MLP_text ParaOverride-1">Tma před jeho zraky se náhle rozestoupila a&#160;Maur vydechl úžasem: viděl moře v&#160;dálce a&#160;slunce sklánějící se nad obzorem. A&#160;spatřil růže v&#160;zahradě a&#160;viděl před sebou chlapcovu tvář, rozsvícenou štěstím.</p>
			<p class="MLP_text ParaOverride-1">„Co chceš, abych ti dal?“ vykřikl Maur. „Dům, zahradu, truhly plné zlata, háj oliv, vinici na svahu? Všechno je tvoje, všechno, co mám!“</p>
			<p class="MLP_text ParaOverride-1">Chlapec zavrtěl hlavou a&#160;řekl tiše:</p>
			<p class="MLP_text ParaOverride-1">„Chci volnost.“</p>
			<p class="MLP_text ParaOverride-1">A&#160;tak přestal být chlapec z&#160;ostrova Mallorky otrokem. Maura však neopustil a&#160;žil s&#160;ním až do jeho smrti. Když pak jednoho dne starý Maur zemřel, chlapec zmizel, jako by ho odvál vítr.</p>
			<p class="MLP_text ParaOverride-1">Vrátil se domů, do zázračných hor svého ostrova.</p>
		</div>
</body>
</html>