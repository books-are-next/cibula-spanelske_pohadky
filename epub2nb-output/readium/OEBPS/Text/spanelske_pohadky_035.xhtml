<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-32" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">Opice a&#160;jabloň</p>
			<p class="MLP_text_bez1radku ParaOverride-1">Na&#160;starém olivovníku seděla opice a&#160;jedla granátové jablko.</p>
			<p class="MLP_text ParaOverride-1">Jak tak jablko jedla, upadlo jí jedno jadérko na zem vedle olivovníku. Po nějaké době si opice všimla, že z&#160;jadérka roste jablůňka. Rozběhla se k&#160;muži, kterému patřil olivovník, a&#160;řekla:</p>
			<p class="MLP_text ParaOverride-1">„Poraž ten olivovník, nebo má jabloň zahyne v&#160;jeho stínu.“</p>
			<p class="MLP_text ParaOverride-1">Ale muž odpověděl:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice šla k&#160;soudci a&#160;řekla:</p>
			<p class="MLP_text ParaOverride-1">„Pane soudce, hned zatkni toho muže, protože nechce porazit svůj olivovník a&#160;moje jabloň zajde ve stínu.“</p>
			<p class="MLP_text ParaOverride-1">Soudce odpověděl:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice se rozběhla ke králi.</p>
			<p class="MLP_text ParaOverride-1">„Pane králi, vezmi soudci jeho úřad, protože nechce zatknout muže, muž neporazí svůj olivovník a&#160;jabloň zajde ve stínu.“</p>
			<p class="MLP_text ParaOverride-1">„To mě ani nenapadne,“ odpověděl král.</p>
			<p class="MLP_text ParaOverride-1">Opice šla ke královně a&#160;řekla:</p>
			<p class="MLP_text ParaOverride-1">„Paní královno, rozhněvej se na krále, protože nechce vzít soudci jeho úřad, soudce nezatkne muže, ten neporazí olivovník a&#160;moje jabloň zajde ve stínu.“</p>
			<p class="MLP_text ParaOverride-1">A&#160;královna odpověděla:</p>
			<p class="MLP_text ParaOverride-1">„To mě ani nenapadne.“</p>
			<p class="MLP_text ParaOverride-1">Opice se rozběhla k&#160;myši.</p>
			<p class="MLP_text ParaOverride-1">„Myško, rozhryzej královně sukni, protože se nechce rozhněvat na krále, král nevezme soudci jeho úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">A&#160;myška odpověděla:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice se rozběhla ke kočce.</p>
			<p class="MLP_text ParaOverride-1">„Kočko, sežer myš, protože nechce rozkousat královně sukni, královna se nerozhněvá na krále, ten nevezme soudci jeho úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">A&#160;kočka odpověděla:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice běžela k&#160;psovi.</p>
			<p class="MLP_text ParaOverride-1">„Pejsku, pokousej kočku, protože nechce sežrat myš, ta nerozhryže královně sukni, královna se nerozhněvá na krále, ten nevezme soudci jeho úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">A&#160;pes odpověděl:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice běžela k&#160;dubové holi a&#160;řekla:</p>
			<p class="MLP_text ParaOverride-1">„Holi, napráskej pořádně psovi, protože nechce pokousat kočku, ta nesežere myš, myš nerozhryže královně sukni, královna se nerozhněvá s&#160;králem, ten nevezme soudci úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">A&#160;hůl odpověděla:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice se rozběhla k&#160;ohni a&#160;žadonila:</p>
			<p class="MLP_text ParaOverride-1">„Ohni, ohýnku, spal dubovou hůl, protože nechce napráskat psovi, ten nepokouše kočku, kočka nesežere myš, myš nerozhryže královně sukni, královna se nerozhněvá na krále, král nevezme soudci úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">Oheň odpověděl:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice běžela k&#160;vodě.</p>
			<p class="MLP_text ParaOverride-1">„Vodo, vodičko, uhas oheň, protože nechce spálit dubovou hůl, ta nenabije psovi, pes nepokouše kočku, kočka nesežere myš, myš nerozhryže královně sukni, královna se nerozhněvá na krále, král nevezme soudci jeho úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">Voda odpověděla:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Co měla opice dělat? Rozběhla se k&#160;volovi a&#160;prosila:</p>
			<p class="MLP_text ParaOverride-1">„Volku, volečku, vypij vodu, protože nechce uhasit oheň, oheň nespálí dubovou hůl, ta nenabije psovi, pes nepokouše kočku, kočka nesežere myš, myš nerozhryže královně sukni, královna se nerozhněvá na krále, král nevezme soudci jeho úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">Vůl odpověděl zkrátka:</p>
			<p class="MLP_text ParaOverride-1">„Ani mě nenapadne!“</p>
			<p class="MLP_text ParaOverride-1">Opice běžela přímou cestou k&#160;řezníkovi.</p>
			<p class="MLP_text ParaOverride-1">„Řezníku, zabij vola, protože nechce vypít vodu, voda neuhasí oheň, oheň nespálí dubovou hůl, ta nenapráská psovi, pes nepokouše kočku, kočka nesežere myš, myš nerozhryže královně sukni, královna se nerozhněvá na krále, král nevezme soudci úřad, soudce nezatkne muže, ten neporazí olivovník a&#160;moje jabloň zajde ve stínu!“</p>
			<p class="MLP_text ParaOverride-1">Řezník odpověděl:</p>
			<p class="MLP_text ParaOverride-1">„To mě ani nenapadne!“</p>
			<p class="MLP_text ParaOverride-1">Opice si už nevěděla rady. Nakonec se rozběhla ke Smrti.</p>
			<p class="MLP_text ParaOverride-1">„Smrti, vezmi si řezníka, protože nechce zabít vola, vůl nevypije vodu, voda neuhasí oheň, oheň nespálí dubovou hůl, dubová hůl nenapráská psovi, pes nepokouše kočku, kočka nesežere myš, myš nerozhryže královně sukni, královna se nerozhněvá na krále, král nevezme soudci úřad, soudce nezatkne muže, ten neporazí olivovník a&#160;moje jabloň zajde ve stínu.“</p>
			<p class="MLP_text ParaOverride-1">Smrt přikývla a&#160;šla si pro řezníka. Sotva ji řezník spatřil, zvolal rychle:</p>
			<p class="MLP_text ParaOverride-1">„Neber si mě, já vola zabiju.“ A&#160;šel za volem.</p>
			<p class="MLP_text ParaOverride-1">Vůl řekl:</p>
			<p class="MLP_text ParaOverride-1">„Nezabíjej mě, já vypiju vodu.“</p>
			<p class="MLP_text ParaOverride-1">Voda řekla:</p>
			<p class="MLP_text ParaOverride-1">„Nevypíjej mě, já uhasím oheň.“</p>
			<p class="MLP_text ParaOverride-1">Oheň řekl:</p>
			<p class="MLP_text ParaOverride-1">„Nezhasínej mě, já spálím dubovou hůl.“</p>
			<p class="MLP_text ParaOverride-1">Dubová hůl řekla:</p>
			<p class="MLP_text ParaOverride-1">„Nespaluj mě, já napráskám psovi.“</p>
			<p class="MLP_text ParaOverride-1">Pes řekl:</p>
			<p class="MLP_text ParaOverride-1">„Nebij mě, já pokoušu kočku.“</p>
			<p class="MLP_text ParaOverride-1">Kočka řekla:</p>
			<p class="MLP_text ParaOverride-1">„Nepokousej mě, já sežeru myš.“</p>
			<p class="MLP_text ParaOverride-1">Myš řekla:</p>
			<p class="MLP_text ParaOverride-1">„Nesežer mě, já rozhryžu královně sukni.“</p>
			<p class="MLP_text ParaOverride-1">Královna řekla:</p>
			<p class="MLP_text ParaOverride-1">„Nerozhryzávej mi sukni, já se rozhněvám na krále.“</p>
			<p class="MLP_text ParaOverride-1">Král řekl:</p>
			<p class="MLP_text ParaOverride-1">„Nehněvej se na mě, já vezmu soudci úřad.“</p>
			<p class="MLP_text ParaOverride-1">Soudce řekl:</p>
			<p class="MLP_text ParaOverride-1">„Neber mi úřad, já zatknu muže.“</p>
			<p class="MLP_text ParaOverride-1">A&#160;muž řekl:</p>
			<p class="MLP_text ParaOverride-1">„Pane soudce, nezatýkej mě, protože já běžím vykopat ten olivovník.“</p>
			<p class="MLP_text ParaOverride-1">Muž porazil olivovník a&#160;opice byla spokojená, protože na její jabloň konečně svítilo slunce.</p>
		</div>
</body>
</html>