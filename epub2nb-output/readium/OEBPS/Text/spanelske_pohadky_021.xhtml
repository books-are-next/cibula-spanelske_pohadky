<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_kapitola ParaOverride-1">Sázka paní Štěstěny</p>
			<p class="MLP_text_bez1radku ParaOverride-1">Paní Štěstěna a&#160;pan Penězjakoželez se znali už dlouho a&#160;vždycky byli dobří přátelé. Jeden bez druhého neudělal ani krok, kde byl on, tam byla i&#160;ona. Protože jim bylo spolu tak dobře, rozhodli se, že se vezmou. A&#160;bez dlouhého rozmýšlení to také udělali.</p>
			<p class="MLP_text ParaOverride-1">Říkalo se o&#160;nich, že se mají rádi jako dvě hrdličky, ale kdo je poznal trochu blíž, věděl dobře, že to není pravda. Byla to podivná dvojice. Pan Penězjakoželez bez přestání mamonil a&#160;hamonil, shromažďoval zlato, stříbro i&#160;vzácné předměty, zkrátka všechno, co mělo nějakou cenu. Však proto dostal své jméno, i&#160;když mu lidé říkali také pan Držgrešle, pan Peníze, pan Měšec, a&#160;ještě mu dávali tisíc dalších jmen. Byl to pomenší tlouštík, kulatá hlava se mu leskla jako indiánské zlato, na opasku se mu třpytilo mexické stříbro, na krátkých a&#160;křivých nožkách měl střevíce z&#160;nejjemnější kůže a&#160;na nich přezky ze segoviánské mědi.</p>
			<p class="MLP_text ParaOverride-1">Paní Štěstěna byla hezká napohled, ale jinak to byla žena nestálá a&#160;proměnlivá jako dubnové povětří. Nikde neposeděla ani chvilku, zvědavá byla ažaž a&#160;měnila své nálady desetkrát za hodinu. O&#160;všem chtěla rozhodovat jen sama, bez přestání každému rozkazovala a&#160;přikazovala a&#160;vůbec jí nezáleželo na tom, jestli ji někdo prosí, hrozí nebo slibuje hory doly. Zkrátka vždycky a&#160;všude si dělala jen to, co ji právě napadlo.</p>
			<p class="MLP_text ParaOverride-1">Není divu, že brzy po svatbě začaly mezi nimi spory a&#160;hádky. Paní Štěstěna chtěla totiž svému muži poroučet a&#160;žádala, aby ji ve všem poslechl na slovo. Chyba byla v&#160;tom, že totéž žádal na své ženě i&#160;manžel. Zkrátka jeden jako druhý chtěli rozkazovat a&#160;žádný z&#160;nich nechtěl ustoupit ani v&#160;nejmenším. Paní byla náladová, pán byl ješitný až běda, a&#160;tak se brzy hádali a&#160;křičeli na sebe od rána do večera a&#160;od večera do rána.</p>
			<p class="MLP_text ParaOverride-1">Když to trvalo nějaký čas, řekla paní Štěstěna svému muži:</p>
			<p class="MLP_text ParaOverride-1">„Musíš přece uznat, že já jsem mocnější a&#160;silnější než ty. Uznej to a&#160;všechno bude mezi námi zase v&#160;pořádku.“</p>
			<p class="MLP_text ParaOverride-1">Pan Penězjakoželez se roztřásl vztekem.</p>
			<p class="MLP_text ParaOverride-1">„Ty že jsi mocnější? To je k&#160;smíchu! Kdy už konečně dostaneš rozum a&#160;uznáš, že silnější jsem já?“</p>
			<p class="MLP_text ParaOverride-1">„Tak dobře,“ řekla paní Štěstěna. „Můžeme to vyzkoušet. Kdo z&#160;nás vyhraje, ten bude poroučet. Souhlasíš?“</p>
			<p class="MLP_text ParaOverride-1">„Souhlasím,“ řekl její muž a&#160;hned dodal: „I&#160;když přece oba dobře víme, že mocnější jsem já.“</p>
			<p class="MLP_text ParaOverride-1">„Tak se podívej,“ pokračovala paní Štěstěna. „Ve stráni pod olivovníkem sedí zrovna nějaký chudák. Sedí a&#160;vzdychá, jistě ho něco trápí. Zkusíme, kdo z&#160;nás mu bude užitečnější.“</p>
			<p class="MLP_text ParaOverride-1">A&#160;hned se dali pěšinou k&#160;místu, kde seděl chudák. Paní Štěstěna se jen vznášela, prozpěvovala si a&#160;pobíhala od květiny ke květině, zatímco její muž se sotva valil, funěl a&#160;každou chvíli si otíral hedvábným šátkem zpocené čelo. Potom se paní Štěstěna ukryla v&#160;houštině a&#160;pan Penězjakoželez přistoupil k&#160;chudákovi.</p>
			<p class="MLP_text ParaOverride-1">„Zdravím tě, dobrý muži,“ řekl přátelsky.</p>
			<p class="MLP_text ParaOverride-1">Muž zdvihl klobouk na pozdrav a&#160;odpověděl:</p>
			<p class="MLP_text ParaOverride-1">„I&#160;já vás.“</p>
			<p class="MLP_text ParaOverride-1">Tlouštík se zeptal:</p>
			<p class="MLP_text ParaOverride-1">„Tak se mi zdá, že mě neznáš?“</p>
			<p class="MLP_text ParaOverride-1">Vesničan zavrtěl hlavou.</p>
			<p class="MLP_text ParaOverride-1">„Ne, pane, v&#160;životě jsem vás neviděl.“</p>
			<p class="MLP_text ParaOverride-1">„Hned jsem si to myslel,“ usmál se tlouštík. „Takže jistě nebudu daleko od pravdy, když řeknu, že máš nějaké trápení.“</p>
			<p class="MLP_text ParaOverride-1">Vesničan si povzdechl:</p>
			<p class="MLP_text ParaOverride-1">„Pane, já musím živit šest malých dětí. A&#160;jak je mám živit, když pro mě nikdo nemá práci? A&#160;vy se mě ještě ptáte, jestli mě něco netrápí!“</p>
			<p class="MLP_text ParaOverride-1">Tlouštík sáhl do kapsy, podal chudákovi stříbrňák a&#160;řekl:</p>
			<p class="MLP_text ParaOverride-1">„Vezmi si ten peníz a&#160;něco si kup. Ať máš aspoň trochu radosti.“</p>
			<p class="MLP_text ParaOverride-1">Chudák poděkoval, popadl stříbrňák a&#160;běžel do vsi k&#160;pekaři, aby koupil chleba a&#160;mouku pro své hladové děti.</p>
			<p class="MLP_text ParaOverride-1">Už měl pecen chleba v&#160;náruči, sáhl do kapsy, aby zaplatil, ale našel v&#160;kapse jen díru. Stříbrňák byl pryč. Chudák vrátil pecen pekaři, vyběhl na cestu, hledal stříbrňák krůček za krůčkem, ale nenašel ho.</p>
			<p class="MLP_text ParaOverride-1">Paní Štěstěna a&#160;pan Penězjakoželez zdálky všechno sledovali. Tlouštík se škaredil, jeho žena se smála. Pan Penězjakoželez neměl rád, když se mu někdo smál, dostal vztek a&#160;pustil se na svých krátkých nožičkách znovu za chudákem.</p>
			<p class="MLP_text ParaOverride-1">„Copak se ti stalo?“ zeptal se. „Proč tak běduješ?“</p>
			<p class="MLP_text ParaOverride-1">„Pane,“ naříkal chudák, „vytrousil jsem váš stříbrňák dírou v&#160;kapse a&#160;moje děti budou hladovět dál.“</p>
			<p class="MLP_text ParaOverride-1">Tlouštík mu dal zlaťák a&#160;řekl vlídně:</p>
			<p class="MLP_text ParaOverride-1">„Jdi a&#160;kup si, co potřebuješ. A&#160;nedávej ten zlaťák do kapsy, nebo ho zase ztratíš!“</p>
			<p class="MLP_text ParaOverride-1">Chudák poděkoval, sevřel zlaťák v&#160;dlani a&#160;běžel ke kupci. Vybral si jídlo i&#160;šaty pro ženu i&#160;pro děti a&#160;podal kupci zlaťák.</p>
			<p class="MLP_text ParaOverride-1">Kupec se podíval na chudáka, pak na lesklý a&#160;nový zlaťák a&#160;zvolal:</p>
			<p class="MLP_text ParaOverride-1">„Ty podvodníku! Čekal jsi, že to nepoznám? Ten zlaťák je falešný a&#160;já tě udám soudu!“</p>
			<p class="MLP_text ParaOverride-1">Chudák vyběhl od kupce, jako by mu za patami hořelo. Bědoval a&#160;naříkal, až zase potkal tlouštíka na křivých nohou.</p>
			<p class="MLP_text ParaOverride-1">„Pane,“ řekl zprudka, „dostal jste mě do neštěstí! Ten zlaťák byl falešný a&#160;já půjdu do vězení! Moje děti teď umřou hlady, co si beze mne počnou?“</p>
			<p class="MLP_text ParaOverride-1">Tlouštík se dopálil. Sáhl do kapsy, podal chudákovi plný měšec peněz a&#160;řekl:</p>
			<p class="MLP_text ParaOverride-1">„Musím uznat, že máš opravdu smůlu. Ale tohle ti snad spraví náladu. Teď běž a&#160;užij si to v&#160;dobrém!“</p>
			<p class="MLP_text ParaOverride-1">Chudák poděkoval, přitiskl měšec se zlaťáky na prsa a&#160;šťastně běžel domů. V&#160;lese u&#160;vesnice ho však přepadli loupežníci, vzali mu měšec, klobouk i&#160;košili, a&#160;ještě ho pořádně ztloukli.</p>
			<p class="MLP_text ParaOverride-1">Paní Štěstěna všechno zdálky pozorně sledovala. Když loupežníci zmizeli v&#160;lese, obrátila se ke svému muži a&#160;řekla rázně:</p>
			<p class="MLP_text ParaOverride-1">„Tak už dost! Teď je řada na mně. Dobře se dívej!“</p>
			<p class="MLP_text ParaOverride-1">Zlehka si foukla do dlaně a&#160;před chudákem se cosi zalesklo v&#160;jehličí. Chudák přestal bědovat, podíval se blíž a&#160;viděl, že je to jeho ztracený stříbrňák. Vstal a&#160;zamířil znovu k&#160;vesnici, aby koupil jídlo a&#160;šaty pro ženu i&#160;pro děti. Sotva vkročil do krámku, kupec ho objal a&#160;zvolal:</p>
			<p class="MLP_text ParaOverride-1">„Odpusť, že jsem tě urazil! Myslil jsem, že ten zlaťák je falešný. Odnesl jsem ho k&#160;soudu, ale tam ho prozkoumali a&#160;ujistili mě, že je z&#160;nejlepšího zlata. Tady máš svůj zlaťák zpátky. Nech si ho, vezmi si všechno zadarmo a&#160;odpusť mi, že jsem tě podezříval.“</p>
			<p class="MLP_text ParaOverride-1">Chudák se spokojeně vracel domů. Když kráčel lesem, objevili se před ním znenadání četníci; vedli mezi sebou spoutané loupežníky. Četníci uviděli chudáka, zastavili se a&#160;řekli mu:</p>
			<p class="MLP_text ParaOverride-1">„Ty jsi určitě ten člověk, kterého okradli! Však se už přiznali, že ti vzali nejenom peníze, ale i&#160;klobouk a&#160;košili. Vezmi si všechno zase zpátky!“</p>
			<p class="MLP_text ParaOverride-1">Chudák vzal měšec, košili i&#160;klobouk a&#160;uháněl domů, co mu síly stačily. A&#160;jeho děti od té doby už nikdy neměly hlad.</p>
			<p class="MLP_text ParaOverride-1">A&#160;paní Štěstěna? Ta je od té doby ještě rozmarnější, náladovější a&#160;rozpustilejší, než byla dřív.</p>
			<p class="MLP_text ParaOverride-1">Zato pan Penězjakoželez je na tom špatně. Chodí všude dva kroky za ní, těžce vzdychá, mlčí a&#160;poslouchá ji na slovo.</p>
			<p class="MLP_text ParaOverride-1">Nic jiného mu nezbývá.</p>
		</div>
</body>
</html>