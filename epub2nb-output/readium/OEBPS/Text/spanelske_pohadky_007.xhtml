<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">Tři bratři z&#160;Galicie</p>
			<p class="MLP_text_bez1radku ParaOverride-1">Jednou dávno žili tři bratři. A&#160;protože byli z&#160;Galicie, mluvili jen galicijsky. Na chudáka prší i&#160;pod střechou, a&#160;tak ti tři bez přestání přemýšleli, jak to udělat, aby se jim vedlo líp. Jednoho dne si řekli:</p>
			<p class="MLP_text ParaOverride-1">„Všichni urozenci a&#160;boháči mluví španělsky. Musíme se tedy nejdřív naučit španělsky, protože to je ze všeho nejdůležitější. Potom už půjde všechno samo od sebe a&#160;my rychle zbohatneme.“</p>
			<p class="MLP_text ParaOverride-1">Vydali se přes hory do kraje, kde se mluví španělsky, a&#160;přihlásili se do služby.</p>
			<p class="MLP_text ParaOverride-1">Nejstarší bratr pracoval jako pomocník u&#160;kováře, prostřední bratr šel do služby k&#160;zahradníkovi a&#160;nejmladší, protože byl nejchytřejší, se přihlásil do služby u&#160;soudce. A&#160;všichni tři pozorně naslouchali, jak se mluví španělsky.</p>
			<p class="MLP_text ParaOverride-1">Jednou přivedl jakýsi pastevec do kovárny tři koně.</p>
			<p class="MLP_text ParaOverride-1">Kovář se zeptal:</p>
			<p class="MLP_text ParaOverride-1">„Který z&#160;nich potřebuje okovat? Bělouš, vraník, nebo grošák?“</p>
			<p class="MLP_text ParaOverride-1">A&#160;pastevec řekl:</p>
			<p class="MLP_text ParaOverride-1">„Všichni tři!“</p>
			<p class="MLP_text ParaOverride-1">Nejstarší bratr si tu větu zapamatoval a&#160;bez přestání si opakoval:</p>
			<p class="MLP_text ParaOverride-1">„Všichni tři! Všichni tři! Všichni tři!“</p>
			<p class="MLP_text ParaOverride-1">Prostřední bratr sloužil u&#160;zahradníka. Kdykoli přišel někdo koupit svazek cibule nebo hlávku zelí, zahradník nastavil dlaň a&#160;pravil:</p>
			<p class="MLP_text ParaOverride-1">„Ale nejdřív platit! Potřebujeme peníze!“</p>
			<p class="MLP_text ParaOverride-1">Prostřední bratr si větu zapamatoval a&#160;neustále si opakoval, aby nezapomněl:</p>
			<p class="MLP_text ParaOverride-1">„Potřebujeme peníze! Potřebujeme peníze!“</p>
			<p class="MLP_text ParaOverride-1">Třetí bratr sloužil v&#160;soudcově domě. A&#160;kdykoli jeho pán s&#160;někým jednal, nejmladší bratr stál pod oknem nebo za dveřmi a&#160;pozorně naslouchal. Lidé, kteří přišli za soudcem, mluvili někdy mírně a&#160;prosebně, ale jindy zvyšovali hlas a&#160;křičeli, až se okna třásla. Ale ať se zlobili, nebo křičeli sebevíc, soudce vždycky říkal:</p>
			<p class="MLP_text ParaOverride-1">„Takový je zákon a&#160;zákon je spravedlivý.“</p>
			<p class="MLP_text ParaOverride-1">Nejmladší bratr slyšel tu větu tak často, až si ji nakonec zapamatoval. A&#160;opakoval si ji ve dne v&#160;noci, aby se mu nevykouřila z&#160;hlavy:</p>
			<p class="MLP_text ParaOverride-1">„Takový je zákon a&#160;zákon je spravedlivý. Takový je zákon a&#160;zákon je spravedlivý. Takový je zákon a&#160;zákon je spravedlivý.“</p>
			<p class="MLP_text ParaOverride-1">Když uplynul rok, tři bratři se znovu setkali a&#160;řekli si, že se mohou vrátit, neboť se už naučili španělsky. A&#160;hned se vydali zpátky domů, do rodné vesnice.</p>
			<p class="MLP_text ParaOverride-1">A&#160;jak se tak ubírali horskou stezkou, náhle spatřili, že v&#160;trávě někdo leží a&#160;nehýbá se. Přistoupili k&#160;němu blíž, podívali se mu do tváře a&#160;zvolali:</p>
			<p class="MLP_text ParaOverride-1">„Běda, co si počneme? Co s&#160;ním uděláme?“</p>
			<p class="MLP_text ParaOverride-1">A&#160;křičeli a&#160;volali tak dlouho, až je uslyšeli četníci. Pobodli koně a&#160;za chvíli byli u&#160;tří bratrů. Sestoupili ze sedel, prohlédli si člověka v&#160;trávě a&#160;poznali, že je mrtev. Podívali se pozorně na tři bratry a&#160;zeptali se:</p>
			<p class="MLP_text ParaOverride-1">„Kdo ho zabil?“</p>
			<p class="MLP_text ParaOverride-1">Nejstarší bratr vystoupil o&#160;krok kupředu a&#160;řekl:</p>
			<p class="MLP_text ParaOverride-1">„Všichni tři.“</p>
			<p class="MLP_text ParaOverride-1">Četníci se zarazili, ale potom se zeptali přísně:</p>
			<p class="MLP_text ParaOverride-1">„A&#160;proč jste to udělali?“</p>
			<p class="MLP_text ParaOverride-1">Prostřední bratr postoupil o&#160;dva kroky kupředu a&#160;odpověděl tak, jak se to naučil:</p>
			<p class="MLP_text ParaOverride-1">„Potřebujeme peníze!“</p>
			<p class="MLP_text ParaOverride-1">„Tak pro peníze jste to udělali,“ zvolali četníci. „Ale to znamená, že vás musíme odvést do města a&#160;vsadit do vězení! Víte, co vás čeká?“</p>
			<p class="MLP_text ParaOverride-1">Nejmladší bratr postoupil o&#160;tři kroky kupředu, rozhodil rukama a&#160;řekl:</p>
			<p class="MLP_text ParaOverride-1">„Takový je zákon a&#160;zákon je spravedlivý!“</p>
			<p class="MLP_text ParaOverride-1">A&#160;tak dopadli tři bratři z&#160;Galicie špatně, moc špatně.</p>
		</div>
</body>
</html>