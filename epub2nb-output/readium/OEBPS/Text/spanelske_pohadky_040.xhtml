<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>spanelske_pohadky-37</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="spanelske_pohadky-37" xml:lang="cs-CZ">
		<div class="Z-kladn--textový-r-meček">
			<p id="_idParaDest-39" class="MLP_uroven2_kapitola ParaOverride-1">Dvakrátjed a&#160;princezna</p>
			<p class="MLP_text_bez1radku ParaOverride-1">Ve španělské zemi žil kdysi dávno jeden voják. Jmenoval se Juan, ale nikdo mu neřekl jinak než Dvakrátjed. Ať dělal co dělal, všechno dělal dvakrát víc než ostatní. Práce udělal za dva, sílu měl za dva, odvahy za dva, když se smál, smál se vždycky za dva, a&#160;hlavně za dva jedl. A&#160;někdy jedl i&#160;za tři nebo za čtyři, a&#160;ještě měl hlad a&#160;rozhlížel se, kde by co snědl.</p>
			<p class="MLP_text ParaOverride-1">Jednou ho k&#160;sobě zavolal hejtman a&#160;zeptal se ho:</p>
			<p class="MLP_text ParaOverride-1">„Jak to přijde, že pořád jíš, a&#160;nikdy nemáš dost? Vždyť ty sníš dvakrát víc než celý můj regiment!“</p>
			<p class="MLP_text ParaOverride-1">Voják Dvakrátjed se zeširoka usmál a&#160;odpověděl:</p>
			<p class="MLP_text ParaOverride-1">„Pane hejtmane, to má na svědomí moje maminka. Když jsem byl ještě malý chlapec, dala mi jednou hrnec kukuřičné kaše. Snědl jsem všechno a&#160;chtěl jsem ještě. Maminka spráskla ruce nad hlavou a&#160;vykřikla: ‚Chlapče, chlapče! Ty nebudeš mít nikdy dost!‘ A&#160;došlo na její slova, od toho dne nemám nikdy dost. V&#160;jídle ani v&#160;díle.“</p>
			<p class="MLP_text ParaOverride-1">Juan se nebál nikoho na světě a&#160;s&#160;každým se uměl vypořádat raz dva. A&#160;jestliže popletl hlavu všem děvčatům z&#160;celého Španělska, není divu, že se do něho zamilovala i&#160;samotná princezna, králova dcera. Ucházeli se o&#160;ni urozenci z&#160;celé země, synkové z&#160;hraběcích i&#160;knížecích rodin, ale princezna myslela jen na Juana a&#160;umínila si, že se za jiného nevdá, i&#160;kdyby se měl zbořit celý svět.</p>
			<p class="MLP_text ParaOverride-1">Král už si s&#160;ní nevěděl rady. Zavolal Juana a&#160;řekl mu přísně:</p>
			<p class="MLP_text ParaOverride-1">„Ty jsi Juan řečený Dvakrátjed?“</p>
			<p class="MLP_text ParaOverride-1">Juan se postavil do pozoru a&#160;mlčel, protože si myslel, že je to zby­tečná otázka.</p>
			<p class="MLP_text ParaOverride-1">Král se obrátil na princeznu a&#160;zeptal se:</p>
			<p class="MLP_text ParaOverride-1">„Pověz mi, to je ten voják, co se ti tak líbí?“</p>
			<p class="MLP_text ParaOverride-1">„To je on,“ řekla princezna. „A&#160;líbí se mi, protože je odvážný, hodný a&#160;statečný.“</p>
			<p class="MLP_text ParaOverride-1">Král si chvíli Juana prohlížel a&#160;potom řekl:</p>
			<p class="MLP_text ParaOverride-1">„Kdo se chce oženit s&#160;princeznou, musí si ji zasloužit. Když splníš, co ti uložím, smíš si princeznu vzít. A&#160;teď dobře poslouchej! Slyšel jsem, že daleko v&#160;arménské zemi je na vysoké hoře zámek, a&#160;v&#160;tom zámku sídlí zlý duch, nejhorší ze všech duchů. Vydej se do Arménie a&#160;přines mi z&#160;toho zámku něco, co mi dokáže, že jsi tam doopravdy byl.“</p>
			<p class="MLP_text ParaOverride-1">Juan neřekl tak ani onak, obrátil se a&#160;rázně vypochodoval z&#160;paláce. Nazítří ráno se vydal na cestu. Kráčel pořád rovně za nosem, hvízdal si na cestu a&#160;těšil se, až zase uvidí princeznu. Na zádech nesl pytel plný chleba, aby neměl po cestě hlad. Když se blížilo poledne, posadil se do trávy a&#160;vytáhl z&#160;pytle veliký pecen.</p>
			<p class="MLP_text ParaOverride-1">Sotva si dvakrát ukousl, objevila se na cestě sehnutá babka. Po­hlédla na Juana a&#160;řekla:</p>
			<p class="MLP_text ParaOverride-1">„Dobrou chuť, vojáčku!“</p>
			<p class="MLP_text ParaOverride-1">„Děkuju ti, babičko,“ řekl Juan a&#160;hned dodal: „Nechceš si vzít se mnou?“</p>
			<p class="MLP_text ParaOverride-1">„Abych pravdu řekla,“ odpověděla babka, „zrovna jsem dostala hlad.“</p>
			<p class="MLP_text ParaOverride-1">Posadila se do trávy a&#160;Juan jí dal polovinu chleba. Chvíli tak seděli a&#160;jedli, až se babička zeptala:</p>
			<p class="MLP_text ParaOverride-1">„Kampak máš vlastně namířeno, vojáčku? A&#160;cože tak sám?“</p>
			<p class="MLP_text ParaOverride-1">Juan mávl rukou a&#160;řekl:</p>
			<p class="MLP_text ParaOverride-1">„To ti nemůžu povědět. Ale je to daleko, moc daleko, až v&#160;zemi arménské.“</p>
			<p class="MLP_text ParaOverride-1">„V&#160;zemi arménské?“ podivila se babička. „To je dál, než si myslíš! To bys mohl jít celý rok ve dne v&#160;noci, a&#160;ještě bys tam nedošel! Ale byl jsi ke mně hodný a&#160;já se ti odměním. Ukaž ruku!“</p>
			<p class="MLP_text ParaOverride-1">Juan natáhl ruku, babka mu navlékla na malíček blýskavý prsten a&#160;řekla:</p>
			<p class="MLP_text ParaOverride-1">„Ten prsten má velikou moc. Když si budeš něco přát, jenom s&#160;ním zatoč a&#160;hned se ti splní všechno, co chceš.“</p>
			<p class="MLP_text ParaOverride-1">Juan se zasmál.</p>
			<p class="MLP_text ParaOverride-1">„Děkuju ti, babičko! Něco takového jsem zrovna potřeboval!“</p>
			<p class="MLP_text ParaOverride-1">Rozloučil se s&#160;babkou a&#160;kráčel dál. Brzy došel do malé vsi. Zeptal se lidí, kde je kovárna, a&#160;za chvíli stál před kovářem. Zahlaholil na pozdrav a&#160;řekl:</p>
			<p class="MLP_text ParaOverride-1">„Kováři, ukovej mi kleště! Ale pamatuj si, že musí vážit dva centy!“</p>
			<p class="MLP_text ParaOverride-1">„Dva centy?“ podivil se kovář. „Přiznám se ti, že něco takového nedokážu. A&#160;kdybych to dokázal, k&#160;čemu ti budou takové kleště? Stejně bys je ani nezvedl!“</p>
			<p class="MLP_text ParaOverride-1">„Zvedl nezvedl,“ odpověděl Juan, „já už si s&#160;nimi poradím. Když tedy dovolíš, udělám si je sám.“</p>
			<p class="MLP_text ParaOverride-1">Popadl v&#160;koutě dva veliké kusy železa, přidržel je v&#160;ohni a&#160;otáčel jimi tak zručně, že se kovář ani nestačil dívat. Když se železo rozžhavilo, uchopil Juan do pravé ruky kladivo a&#160;bušil do železa, až se kovárna třásla v&#160;základech. Za čtvrt hodiny byly kleště hotové.</p>
			<p class="MLP_text ParaOverride-1">„Poslouchej,“ řekl kovář, když se vzpamatoval, „nechceš zůstat se mnou? Takového pomocníka abych pohledal!“</p>
			<p class="MLP_text ParaOverride-1">„To nejde,“ odpověděl rázně Juan. „Mám před sebou moc dalekou cestu. Žij si tady dobře!“</p>
			<p class="MLP_text ParaOverride-1">Hodil si kleště přes rameno a&#160;vyšel z&#160;kovárny. Na návsi se zastavil, otočil prstenem na malíčku a&#160;řekl pěkně nahlas:</p>
			<p class="MLP_text ParaOverride-1">„Ať jsem v&#160;zemi arménské, na zámku nejhoršího ze všech zlých duchů!“</p>
			<p class="MLP_text ParaOverride-1">Sotva to dořekl, vznesl se do vzduchu jako pták. Ještě zahlédl, jak se vesničané rozutekli, když spatřili nad hlavami tak podivné stvoření, ale nestačil na ně ani křiknout, aby se nebáli. Letěl přes hory a&#160;údolí, přes moře i&#160;lesy, přes města i&#160;osamělé dvorce. Než se nadál, uviděl pod sebou na vysoké skále zlatý zámek a&#160;už stál na nádvoří. Přehodil si kleště na druhé rameno a&#160;vešel do paláce.</p>
			<p class="MLP_text ParaOverride-1">V&#160;tu chvíli se před ním objevil zlý duch, nejhorší ze všech duchů. Netvářil se nijak přívětivě, ale Juan se nelekl.</p>
			<p class="MLP_text ParaOverride-1">„Ty jsi pán zlatého zámku?“ zeptal se zpříma.</p>
			<p class="MLP_text ParaOverride-1">„To jsem,“ zaskřehotal zlý duch. „Co tu pohledáváš, bídný červe?“</p>
			<p class="MLP_text ParaOverride-1">Juan ho místo odpovědi popadl do kleští a&#160;pevně sevřel, aby mu zlý duch neutekl. Potom otočil rychle prstenem a&#160;řekl:</p>
			<p class="MLP_text ParaOverride-1">„Ať jsem zase zpátky na zámku našeho pana krále!“</p>
			<p class="MLP_text ParaOverride-1">A&#160;už letěl přes hory a&#160;doly, přes moře i&#160;lesy, až spatřil v&#160;hlubině pod sebou španělskou zemi a&#160;v&#160;ní královský palác.</p>
			<p class="MLP_text ParaOverride-1">V&#160;mžiku stál před králem.</p>
			<p class="MLP_text ParaOverride-1">„Pane králi,“ řekl rázně, „tady máš nejlepší důkaz, že jsem byl na zámku zlého ducha v&#160;zemi arménské. Pro jistotu ti přináším samotného pána zámku, abys mi věřil.“</p>
			<p class="MLP_text ParaOverride-1">Zlý duch se svíjel v&#160;kleštích, prskal oheň a&#160;tolik páchl sírou, že se král popadl za nos a&#160;málem se zalkl.</p>
			<p class="MLP_text ParaOverride-1">„Hned ho pusť,“ vykřikl na Juana, „nebo se udusím!“</p>
			<p class="MLP_text ParaOverride-1">Juan otevřel kleště a&#160;zlý duch vyrazil oknem k&#160;obloze. Zůstaly po něm jen saze na stropě i&#160;na stěnách a&#160;ostrý pach síry.</p>
			<p class="MLP_text ParaOverride-1">Juan stál rozkročen před králem a&#160;čekal beze slova, až mu král přivede princeznu. Král se však k&#160;tomu pořád neměl. Ukázal na obrovité kleště v&#160;Juanových rukou a&#160;zeptal se:</p>
			<p class="MLP_text ParaOverride-1">„Kde jsi vzal ty veliké kleště?“</p>
			<p class="MLP_text ParaOverride-1">„Nikde jsem je nevzal! Udělal jsem si je za čtvrt hodiny v&#160;jedné vesnické kovárně. Chceš je?“</p>
			<p class="MLP_text ParaOverride-1">„Ne, ne,“ odpověděl rychle král. „Jenom si je nech, jsou tvoje. A&#160;běž se umýt do kádě s&#160;vodou, páchne z&#160;tebe síra a&#160;saze máš od hlavy až k&#160;patě. Potom si promluvíme co dál.“</p>
			<p class="MLP_text ParaOverride-1">Juan se šel umýt do kádě s&#160;vodou a&#160;král zatím honem přemýšlel, co má dělat.</p>
			<p class="MLP_text ParaOverride-1">Za chvíli stál Juan před ním znovu. Čisťounký a&#160;veselý, zeširoka se usmál na krále a&#160;čekal na princeznu. Ale král řekl:</p>
			<p class="MLP_text ParaOverride-1">„Odvážný jsi, to uznávám. Rád bych však věděl, jestli jsi také tak šikovný. Poslouchej dobře, co ti povím. Mám za městem veliký dvorec a&#160;v&#160;něm je tisíc holubů. Možná jich je o&#160;trochu víc, ale tisíc jich je určitě. Jdi tam a&#160;přines mi je.“</p>
			<p class="MLP_text ParaOverride-1">Juan se obrátil a&#160;rázně vypochodoval z&#160;paláce. Šel přes celé město a&#160;hvízdal si na cestu. Když došel do královského dvorce, postavil se mezi vrata, otočil prstenem na malíčku a&#160;řekl hodně nahlas:</p>
			<p class="MLP_text ParaOverride-1">„Všichni holubi okamžitě ke mně!“</p>
			<p class="MLP_text ParaOverride-1">V&#160;tu chvíli se ozval ze všech stran pleskot holubích křídel a&#160;Juan zmizel v&#160;obrovském hejnu holubů. Usedli mu na ramena, na hlavu a&#160;ti, co se už nikam nevešli, kroužili kolem něho. Juan se obrátil a&#160;zamířil zpátky ke královskému zámku. Když kráčel ulicemi města, lidé se sbíhali a&#160;užasli nad tím obrovským hejnem; Juana nebylo mezi holuby ani vidět, jako není vidět včelí královnu uprostřed roje.</p>
			<p class="MLP_text ParaOverride-1">Král právě seděl na trůně a&#160;měl radost, jak se Juana zbavil. Náhle uslyšel na schodech pleskot tisíců křídel a&#160;vyskočil; do královské síně vplul obrovský mrak holubů.</p>
			<p class="MLP_text ParaOverride-1">„Co se to děje?“ vykřikl zděšeně.</p>
			<p class="MLP_text ParaOverride-1">Uprostřed vířícího hejna se ozval Juanův rázný hlas:</p>
			<p class="MLP_text ParaOverride-1">„Pane králi, tady máš své holuby. Nechybí ani jeden, můžeš si je spočítat.“</p>
			<p class="MLP_text ParaOverride-1">„Honem je pusť zpátky,“ vykřikl král. „Už je nechci!“</p>
			<p class="MLP_text ParaOverride-1">Juan otočil prstenem a&#160;řekl tiše:</p>
			<p class="MLP_text ParaOverride-1">„Holoubci, vraťte se domů!“</p>
			<p class="MLP_text ParaOverride-1">V&#160;tu chvíli byli holubi pryč. Uprostřed síně stál Juan, rovný jako svíčka, a&#160;usmíval se od ucha k&#160;uchu.</p>
			<p class="MLP_text ParaOverride-1">„Vidím,“ řekl král, „že jsi nejenom statečný, ale i&#160;šikovný. Jenom bych ještě rád věděl, jestli jsi také tak silný. Teď ti uložím zkoušku síly. Zítra ráno přijdeš k&#160;řece a&#160;tam mi to v&#160;poctivém zápase dokážeš!“</p>
			<p class="MLP_text ParaOverride-1">Juan se zasmál a&#160;zvolal vesele:</p>
			<p class="MLP_text ParaOverride-1">„To ti mohu dokázat hned!“</p>
			<p class="MLP_text ParaOverride-1">Přikročil blíž ke králi a&#160;rozpřáhl obě ruce, avšak král zvolal rychle:</p>
			<p class="MLP_text ParaOverride-1">„Zítra je času dost! Teď můžeš jít.“</p>
			<p class="MLP_text ParaOverride-1">Juan se obrátil a&#160;vyšel rázně z&#160;královského paláce. Prošel bránou a&#160;zastavil se. Stál mlčky a&#160;přemýšlel, pak zdvihl hlavu a&#160;řekl si nahlas:</p>
			<p class="MLP_text ParaOverride-1">„Už to tak vypadá, že mi král bude ukládat jednu zkoušku za druhou, jen aby mi nemusel dát princeznu. Může mě takhle zkoušet měsíc, rok, třeba deset roků. Tak to tedy ne! Blázna mu dělat nebudu!“</p>
			<p class="MLP_text ParaOverride-1">Otočil prstenem na malíčku a&#160;zvolal:</p>
			<p class="MLP_text ParaOverride-1">„Princezno, okamžitě ke mně!“</p>
			<p class="MLP_text ParaOverride-1">V&#160;tu chvíli stála před ním princezna. Usmála se na něj šťastně a&#160;objala ho.</p>
			<p class="MLP_text ParaOverride-1">Potom se obrátili k&#160;bráně královského paláce zády a&#160;odešli spolu z&#160;města.</p>
		</div>
</body>
</html>